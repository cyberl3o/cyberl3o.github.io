<?xml version="1.0" encoding="utf-8"?>






<rss xmlns:atom="http://www.w3.org/2005/Atom" version="2.0">
    <channel>
        <title>infoGBB</title>
        <link>https://throwaway1312.github.io/</link>
        <description>Contenitore comunicati Curva Sud Ambrì</description>
        <generator>Hugo 0.62.2 https://gohugo.io/</generator>
        
            <language>it</language>
        
        
        
        
        <lastBuildDate>Mon, 27 Jan 2020 16:47:35 +0100</lastBuildDate>
        
            <atom:link rel="self" type="application/rss+xml" href="https://throwaway1312.github.io/rss.xml" />
        
        
            <item>
                <title>L&#39;imbucato</title>
                <link>https://throwaway1312.github.io/posts/2018-12-21-imbucato/</link>
                <guid isPermaLink="true">https://throwaway1312.github.io/posts/2018-12-21-imbucato/</guid>
                <pubDate>Fri, 21 Dec 2018 00:00:00 +0000</pubDate>
                
                
                
                    <description><![CDATA[<blockquote>
<p>Imbucato /im·bu·cà·to/ aggettivo e sostantivo maschile.<br>
Di chi partecipa a una festa o a una manifestazione senza essere stato invitato. (Treccani)</p>
</blockquote>
<p>Chi non si è mai imbucato a una festa? E quante volte ci è successo da ragazzini? Una serata divertente, una risata e via.</p>
<p>Sabato 22 ci sarà la simbolica festa per confermare, questa volta finalmente in modo inequivocabilmente ufficiale che &hellip;la pista si farà! I soldi ci sono!</p>
<p>Lo diciamo subito, forse saremo troppo nostalgici, ma noi avremmo preferito restaurare la vecchia Valascia, tuttavia è innegabile che ci siano dei grossi meriti per questo risultato.</p>
<p>Allora vi domanderete chi è l'imbucato?</p>
<p>&hellip;. è un uomo che approfittando dell'invito rivolto … immaginiamo noi, al Consiglio di Stato, probabilmente avrà ben pensato di approfittarne per imbucarsi pre-elettoralmente. Certo è invece che questa persona non siede in nessuno dei dipartimenti di pertinenza, e non ricopre ruoli in edilizia, sport o economia.</p>
<p>Quindi?</p>
<p>Quindi… viene il Ministro che rappresenta la polizia!! &hellip; esatto Signore e Signori!</p>
<p>L'uomo che con una mano ricatta la società e mette in difficoltà finanziarie il Club pur di attuare la sua costosa, e alquanto discutibile, strategia pre-elettorale contro la violenza negli stadi e che con l'altra bastona e amputa la curva dell'Ambrì, la più bella curva della svizzera, quella tanto usata come immagine anche dal Club.</p>
<p>Stiamo parlando dello stesso Gobbi che pochi anni fa è stato condannato dalla Lega Hockey per un grave episodio di razzismo, a pagare una multa di duemila franchi.
Si si, in quel caso l'attuale rappresentante delle forze dell'ordine non ricevette una diffida d'emblée nell'attesa di essere giudicato se colpevole e se caso per quale reato e neppure gli arrivò in casa alle 6 del mattino la Polizia. No, lui semplicemente pagò e rientrò tranquillamente allo stadio, <a href="https://www.tio.ch/ticino/366359/frasi-razziste-gobbi-si-difende-i-miei-gesti-sono-stati-fraintesi">dichiarando</a>: &ldquo;<em>le mie idee non sono gradite a tutti, ma ciò che ci unisce e che mi sta più a cuore è il bene dell'Ambrì e sempre mi sono impegnato, mi impegno e mi impegnerò per questo scopo e non per altro</em>&quot;.</p>
<p>Alla faccia dell'essere un consigliere di stato che viene alla presentazione scevro da altri interessi e che si preoccupa per il bene dell'Ambrì! Prima conferma di essere e restare comunque razzista e poi non si fa scrupolo alcuno nel dar contro alla curva e alla Società dell'Ambrì. E attenzione che non ha preteso le stesse cose da altre società sportive ben più problematiche e costose per la collettività come per esempio la società calcio Lugano, no no lui le pretende dalla squadra che gli sta più a cuore!</p>
<p>Tutto questo lo troviamo decisamente fuori luogo!</p>
<p>Non volendo rovinare il momento e la festa a nessuno, perché è sacrosanto che tutti meritavano di godere di questa occasione straordinaria che non si ripeterà, abbiamo preferito fare noi il gesto di maturità e non andarci. Si perché sarebbe potuto finire in sceneggiate e imbarazzi per i presenti per cui abbiamo, con sacrificio, ritenuto che fosse meglio astenerci.</p>
<p>Tuttavia sarebbe stato corretto che la festa non l'avessero rovinata neanche a noi che siamo sempre presenti qui da 30 anni e che ci saremo anche quando questa società e questo rappresentante degli stati di polizia non ci saranno più.</p>
<p><strong>Gioventù Biancoblu – Curva Sud Ambrì</strong></p>]]></description>
                
                
                
                
                
                    
                        
                    
                        
                    
                
            </item>
        
            <item>
                <title>E adesso diffidateci tutti!</title>
                <link>https://throwaway1312.github.io/posts/2018-11-17-e-adesso-diffidateci-tutti/</link>
                <guid isPermaLink="true">https://throwaway1312.github.io/posts/2018-11-17-e-adesso-diffidateci-tutti/</guid>
                <pubDate>Sat, 17 Nov 2018 00:00:00 +0000</pubDate>
                
                
                
                    <description><![CDATA[<blockquote>
<p>Per quelli che c’erano.<br>
Per quelli che ci sono.<br>
Per quelli che ci saranno.<br>
Per quelli che non ci sono più.<br>
&hellip;la storia continua&hellip;</p>
</blockquote>
<p>Capiamoci bene. Ricevere tanti complimenti per la coreografia del 30simo e averla condivisa con tutto il popolo bianco blu, è un gran bel piacere. È la nostra storia - nessuno escluso - quella che ci accompagna, nel bene e nel male, dal 1988. Ci sarebbero aneddoti, precisazioni, segreti, rivelazioni ma pensiamo che il tutto sia condensato in quei fermo immagini passati martedì, come in un film d’altri tempi, in Curva Sud.</p>
<p>Ma, per non far confusione e non illudere nessuno, ci teniamo a precisare alcune questioni. Perché chi quella coreografia l’ha ideata, l’ha lavorata, l’ha eseguita, sono quell* di sempre. È fondamentale dircelo! Sono i 40 diffidati per i fatti di Losanna. Sono quell* che hanno deciso di non cantare per i giocatori. Sono quell* che contestano la Lega Hockey. Sono quell* che da 30 anni non perdono una partita. Sono quell* delle raccolte solidali e quell* che mandano a ‘fanculo Norman Gobbi e la polizia. Quelli che “non ci avrete mai come volete voi” e che si oppongono da 20 anni allo sport moderno e alle nuove leggi repressive.</p>
<p>Non illudetevi, quindi. Essere parte del progetto Gioventù Biancoblu è soprattutto una coerenza, una mentalità, un modo d’essere. È essere parte di un gruppo con delle idee e con un proprio stare al mondo. Un gruppo che quando decide di non cantare per i giocatori non lo fa per preconcetto, ma a seguito di un’analisi ponderata (e mai facile). Un gruppo che quando canta per i diffidati lo fa perché c’è chi allo stadio non ci può più venire per 2, 3 anni per avere difeso la Valascia, per avere partecipato all’organizzazione di materiali e trasferte, per&hellip; E se c’è chi ancora non l’ha capito, che se ne vada a quel paese! Che se con un coro si può essere d’accordo o meno, fischiare questi ragazzi è un’inaccettabile mancanza di rispetto. Troppo facile infatti apprezzare la curva solo per le coreografie o il materiale fico! Non c’è una parte buona e una cattiva del tifo, ma lì in mezzo c’è un’umanità intera con i suoi pregi  e i suoi difetti - orgogliosamente antirazzista e antifascista - un‘umanità che pensa, discute, mette in pratica, analizza, si difende, sbaglia, ma che la passione (e la faccia) ce la mette sempre e comunque. E che non accetta lezioni e imposizioni da nessuno.</p>
<p>Quando, alcuni anni dopo l’apparizione del gruppo, si portò in curva il primo bandierone del Che, le reazioni non furono delle migliori. Anzi. Ora che quel pezzo di lenzuolo rosso è diventato parte condivisa del panorama, viene invece criticato l’essere troppo politico della GBB. Ma politica attiva in curva non ne è mai stata fatta (non eravamo certo noi a dare indicazioni di voto sul raddoppio del Gottardo). Qui si parla di idee e valori. In netto contrasto con chi (le cui simpatie “estremiste” non sono un mistero..) propone controlli nominali dei documenti e indica – invitando alla delazione e all’infamia degna del personaggio che rappresenta - numeri di telefono e pagine web per segnalare “estremismi” sospetti, oppure con chi - i buffoni della Lega – si inventa la censura totalitaria punendo con la diffida di due anni qualsiasi striscione di dissenso, di sfottò, di denuncia. Con questa legge la GBB non esisterebbe più da anni e la coreografia di martedì non avrebbe mai potuta esser stata fatta.</p>
<p>Tre cose per concludere. La prima: l’ultima immagine, forse persa nell’entusiasmo generale, che voleva essere un ricordo e un ringraziamento a chi non c’è più e a chi non può più entrare. La seconda: mettere Edith Piaf (feat. DJ Cut Killer) alla Valascia non è esercizio facile. Ma rompere gli schemi morali e commerciali di sicurezza e disciplina vendutici oggi, è sempre cosa bella. Così come la fine della canzone - maldestramente coperta dallo speaker - che cantava così: uh uh assassin de la police, uh uh. La terza: ci chiedono se gli auguri a Geo fossero o meno sinceri. Che dire, ognuno la veda come vuole… noi continuiamo a ritenere gran cosa l’ironia e a pensare (e festeggiare) quel goal di Gigi Viganò allo scadere alla Resega&hellip;</p>
<p>No davvero e in nessun modo <em>“on ne regrette rien”</em>!</p>
<p><strong>Da 30 anni a difesa della SUD.</strong></p>
<p><strong>Gioventù Biancoblu – CURVA SUD - Ambrì</strong></p>]]></description>
                
                
                
                
                
                    
                        
                    
                        
                    
                
            </item>
        
            <item>
                <title>Lettera aperta donne GBB</title>
                <link>https://throwaway1312.github.io/posts/2018-08-24-lettera-aperta-donne-gbb/</link>
                <guid isPermaLink="true">https://throwaway1312.github.io/posts/2018-08-24-lettera-aperta-donne-gbb/</guid>
                <pubDate>Fri, 24 Aug 2018 12:00:00 +0000</pubDate>
                
                
                
                    <description><![CDATA[<p>Siamo un gruppo di donne che la curva la frequentano, la vivono, la amano e la rivendicano.</p>
<p>Al fianco dei nostri fratelli uomini lottiamo e combattiamo per la squadra, per i colori che ci danno vita.<br>
Non ci troverete probabilmente tra le prime file durante gli scontri (anche se…) ma in ogni caso, da qualche parte li vicino, ci saremo anche noi. Certo perché il rispetto ce lo siamo guadagnate (forse anche con più fatica di chi ha il pisello) vendendo materiale del gruppo, facendo le raccolte fondi all’entrata dello stadio, partecipando alla costruzione e alla buona riuscita delle coreografie, mettendo a posto il locale “che come al solito fa schifo, facendo sostegno legale… insomma di cose ne facciamo (una volta qualcuna di noi ha pure lavato le bandiere…).</p>
<p>Non ci troverete probabilmente tra le prime file degli scontri ma ci troverete sicuramente tra le prime dieci file della curva allo stadio.<br>
Si!! Ci troverete proprio lì !! e che nessuno ci sposti. Perché quel posto ce lo siamo guadagnate, insieme a tutti i nostri fratelli e sorelle (che siano essi donne, uomini, neri, gialli, bisex, alieni, sirene…).</p>
<p>Ci troverete lì perché anche noi sappiamo rispettare quel codice non scritto, per questo veniamo rispettate! Perché siamo spensierate e romantiche ma indomabili lottatrici che la partita la guardano con le mani al cielo e cantando a squarciagola!<br>
Siamo Ultras pure noi… tette e ovaie comprese!!</p>
<p><em>Le donne della GBB Ambrì</em></p>]]></description>
                
                
                
                
                
                    
                        
                    
                        
                    
                
            </item>
        
            <item>
                <title>Storie di ordinarie diffide: buoni propositi, eiacualazioni precoci e omissioni</title>
                <link>https://throwaway1312.github.io/posts/2018-08-23-storie-di-ordinarie-diffide/</link>
                <guid isPermaLink="true">https://throwaway1312.github.io/posts/2018-08-23-storie-di-ordinarie-diffide/</guid>
                <pubDate>Thu, 23 Aug 2018 12:00:00 +0000</pubDate>
                
                
                
                    <description><![CDATA[<blockquote>
<p>E se credete ora<br>
che tutto sia come prima<br>
perché avete votato ancora la sicurezza, la disciplina,<br>
convinti di allontanare la paura di cambiare<br>
verremo ancora alle vostre porte<br>
e grideremo ancora più forte<br>
per quanto voi vi crediate assolti siete per sempre coinvolti…<br>
<em>(F. de André, Canzone del maggio, tratto dal disco Storia di un impiegato)</em></p>
</blockquote>
<p>Con sospetta puntualità, quasi precoce, ecco arrivare le intimazioni di divieto di perimetro per gli episodi di Ambrì – Losanna. Non delle diffide vere e proprie ma dei divieti - intimati dal dipartimento delle istituzioni e dalla polizia cantonale e firmati Decio Cavallini - di perimetro (dalla Valascia e dalle altre piste svizzere per un raggio di vari chilometri, 4 ore prima e dopo la partita, da uno a tre anni). Dopo i buoni propositi, voilà l'esemplare testimonianza di come il Concordato sia attivo, serva e sia già notevole strumento per limitare l'agire del tifo organizzato. Altro che controllo del documento.</p>
<p>Si compie così il primo giro di ruota: dopo le ripetute menzogne, le invenzioni, le giustificazioni, i vuoti di memoria e le mistificazioni (e in assenza totale di argomentazioni valide), giunge l'infame vendetta dell'agopunturato al governo. Ossia come la &ldquo;giustizia&rdquo; di polizia subordina quella giuridica e sportiva.</p>
<p>Già perché dopo un vuoto di 7 mesi in cui si sono giocate ancora 9 partite e due amichevoli estive, dall'alto decidono di giocare d'anticipo - come a indicare chi realmente comanda e decide - e servono su un piatto prelibato 42 divieti di perimetro. Di cui, evidentemente, ben 25 alla sola tifoseria biancoblu. Venticinque divieti e relativi processi (a cui vanno sommate le probabili conseguenze lavorative, famigliari, ecc.), di cui poco importa se responsabili o meno dei fatti, ma la cui fondamentale importanza sta nell'infondere un castigo esemplare e ben vendibile, così da colmare le mancanze, le omissioni e gli &ldquo;errori&rdquo;.</p>
<p>D'altronde perché aver aspettato 7 mesi (7!) prima di intimarle? Perché aver permesso ai supposti pericolosi estremisti di frequentare le piste in assoluta libertà per vari mesi? O anche.. perché orchestrare un'esemplare quanto &ldquo;normale&rdquo; operazione antiterrorismo alle 6.30 del mattino (sì Norman erano le 6.30 ma probabilmente tu a quell'ora dormivi ancora beatamente e quindi ti confondi..), lasciando poi totale libertà ai 25 di frequentare le piste?</p>
<p>Parlare in questo caso di controsenso o d'incapacità sarebbe il minimo, sennonché qui ci troviamo di fronte ad una vera e propria maniera d'agire subdola, infame e meschina che testimonia, semmai ce ne fosse ancora bisogno, quanto
quest'operazione sia stata astutamente montata e provocata. D'altronde da chi da anni lavora, con abilità e perseveranza, per imporre la tolleranza zero e l'annullamento del tifo organizzato ad Ambrì o da chi riesce a promuovere un agente di polizia dichiaratamente nazista, trincerandosi dietro un silenzio complice, non ci si può aspettare altro. Altro che &ldquo;<em>aver le mani legate da leggi troppo garantiste</em>&rdquo; (<em>N.G. Piazza del Corriere, teleticino, gennaio 2018</em>).</p>
<p>E ci viene altrettanto da ridere sentendo il Decio affermare dapprima che i tifosi biancoblu &ldquo;<em>hanno reagito alle incursioni dei vodesi con buoni propositi</em>&rdquo; (<em>teleticino, 23.03</em>), mentre ora nel decreto d'accusa asserisce che i denunciati &ldquo;<em>hanno preso parte a un pubblico assembramento dove sono stati commessi collettivamente atti di violenza contro cose e persone specificatamente contro tifosi della squadra ospite</em> (sic!) <em>e contro gli agenti di polizia</em> (sic!) <em>e meglio per avere, prima</em> (sic!!!) <em>della partita di hockey, partecipato attivamente all'assembramento della tifoseria casalinga</em> (&hellip;). Nel senso&hellip; pubblico assembramento&hellip; davanti all'entrata principale di una pista di hockey?</p>
<p>Appunto evidenti eiaculazioni precoci, destinate prima o poi a cadere e che confermano, come già dicevamo, lo stato confusionale e l’impunità completa in seno alla polizia, al dipartimento istituzioni e alla magistratura ticinese.</p>
<p>Ma da parte nostra, <em>pas de problèmes</em>, ancora una volta non un passo indietro e.. in ogni caso nessun rimorso!</p>
<p>Permetteteci però di ribadire, a chi ci contesta il fatto di cantare per diffidati e per questioni che poco avrebbero a che fare hanno con lo sport, che mai lasceremo soli i diffidati e tutt* coloro che hanno subito l'infame montatura.
Lo sport fa parte della società e far finta di non vedere che questo personaggio e certe derive, grazie a un enorme potere che si è preso e che gli è stato concesso, stiano dietro a parecchie scelte, che sulla società e sullo sport influiscono, denota miopia o ingenuità. O ancor più preoccupante: la collusione con la macchina repressiva.</p>
<p>In questo senso pensiamo sarebbe importante che “le società sportive sensibili” (e crediamo – o meglio speriamo - che quella dell’HCAP lo sia, evidentemente) prendano finalmente una posizione chiara contro certe derive e imposizioni dello sport moderno. Perché sono proprio tali derive securitarie e di controllo quelle che allontaneranno sempre più la “gente” e le tanto amate famiglie dalla vera passione, dagli stadi e dalle piste.</p>
<p>Noi continueremo a lottare, a combattere e a cantare per l'Ambrì-Piotta. Certamente e in primis.
Ma senza dimenticare di alzare la voce contro queste pratiche liberticide e i loro mandanti e invitiamo nuovamente il popolo biancoblu a non accettarle e a solidarizzarsi.</p>
<p>Rimaniamo infine sempre in attesa delle risposte ad alcune (troppo ingombranti?) domande poste nei precedenti comunicati.</p>
<p>Ci si rivede alla Valascia, statevi accuort* guagliu!<br>
**Sempre contro diffide e repressione.**<br>
**No al controllo del documento.**<br>
**Antifascismo e solidarietà.**</p>
<p>P.S. Sto giro, dopo il poliziottoperaio, non era prevista nessuna
postilla ma poi, vedendo l’offensiva e sgrammaticata intervista
rilasciata ieri a teleticino da Michele Orsi che, immaginiamo
intervenga a nome della società Ambrì-Piotta, ci convinciamo ancor di
più che evidentemente il personaggio non è al suo posto in quanto
assoluto incapace e in quanto non ha capito niente. Altrettanto
evidentemente riteniamo che la sua permanenza, ben retribuita, in
valle sia ormai da far giungere al capolinea.</p>
<p><strong>GBB * 1988 da 30 anni dalla parte del torto</strong><br>
<a href="https://www.youtube.com/watch?v=EbHnuZIPTCw">“<em>uhuh&hellip; assassin de la police</em>”</a></p>]]></description>
                
                
                
                
                
                    
                        
                    
                        
                    
                
            </item>
        
            <item>
                <title>No al controllo d&#39;identità!</title>
                <link>https://throwaway1312.github.io/posts/2018-05-26-no-al-controllo-di-identita/</link>
                <guid isPermaLink="true">https://throwaway1312.github.io/posts/2018-05-26-no-al-controllo-di-identita/</guid>
                <pubDate>Sat, 26 May 2018 00:00:00 +0000</pubDate>
                
                
                
                    <description><![CDATA[<p>Dopo i recenti ricatti di Norman “uhuhuh” Gobbi per imporre il controllo
del documento negli stadi e nelle piste di hockey del cantone, vogliamo
cercare di chiarire alcuni punti e prendere posizione contro gli
ennesimi deliri sbirreschi del capo del dipartimento delle istituzioni.</p>
<p>La proposta è quella di introdurre il controllo del documento negli
impianti sportivi cantonali, schedando e fotografando tutti i tifosi/e
che vogliono assistere agli incontri, in ogni settore: dagli spalti alle
tribune. Il nostro caro ed ormai snellito consigliere di stato ha
scelto, come spesso accade, la via delle minacce e dei ricatti.
Ha infatti affermato che, se non si trovasse un accordo, il dipartimento
revocherà la concessione per lo svolgimento delle partite dall'inizio
del prossimo campionato oppure aumenterà il costo della sicurezza a
carico delle società sportive (attualmente fissato ad 1.- a tifoso/a per
partita). L’obbiettivo è che, con questi ricatti, le società aderiscano
alle proposte su base volontaria.</p>
<p>Secondo Adrian Leuzinger, capo del KOS (commissione per l’ordine e
sicurezza della lega hockey), l’introduzione di questi controlli
rappresenterebbe l’ultima spiaggia, dato che non è certo l’aumento
tangibile della sicurezza. In altre parole, questo provvedimento viene
ritenuto esagerato ed inutile pure da coloro che si occupano di emettere
diffide e multe. Statistiche alla mano, negli ultimi 10 anni gli episodi
di violenza sono generalmente diminuiti; Gobbi però continua
imperterrito a portare avanti il suo inutile ricatto.</p>
<p>C’è inoltre una netta disparità di trattamento tra calcio e hockey.
Nelle piste di ghiaccio i controlli sarebbero imposti in tutti i settori
mentre a Cornaredo solo alle tifoserie ospiti.
Questo, nonostante anche JJ Aeschlimann abbia chiarito che un conto è
perquisire e identificare 100 tifosi ospiti, mentre è tecnicamente
impossibile estendere la misura a migliaia di persone e sperare di farle
entrare in tempi ragionevoli allo stadio.
Mentre il responsabile dello stadio di calcio di Cornaredo ha affermato
che data l’affluenza molto più numerosa delle tifoserie d’oltralpe,
avrebbero fatto prima a chiudere il settore ospiti.
Anche gli addetti ai lavori non riescono a far ragionare il capo del
dipartimento delle istituzioni.</p>
<p>Niente di nuovo comunque da parte di chi, da tempo cerca di instaurare
uno stato di polizia in Ticino, dando carta bianca ai propri scagnozzi,
nascondendosi all'ombra di visioni distorte di giustizia e sicurezza,
manovrando dietro le quinte un'operazione di polizia con l’intento di
distruggere definitivamente la Curva Sud. E infine imponendo una misura
difficilmente applicabile che viola le libertà delle tifose e dei tifosi
di tutti gli schieramenti. Questa ennesima misura liberticida
trasformerebbe la Valascia in una triste prigione di cemento.
Una simile decisione distruggerebbe lo spirito e l’animo della Curva
Sud, per poi trascinare con sé tutto ciò che c’è di più bello e sincero
nell'hockey.
L’evento sportivo senza canti né bandiere, senza tifo organizzato, senza
la passione del proprio pubblico perderebbe tutto quello che ha di
magico, lasciando solo una vuota vacca da mungere per i detentori dei
diritti televisivi.</p>
<p>La nostra presa di posizione è chiara: non accetteremo mai di farci
schedare e fotografare per seguire l’Ambrì-Piotta, come non accetteremo
che debbano farlo le tifoserie ospiti ad Ambrì. E non perché abbiamo
qualcosa da nascondere, al contrario; come sempre la faccia ce la
mettiamo. Ma entrare in questa dinamica di controllo per andare a vedere
una partita, in un contesto di leggi speciali per lo stadio che già
limitano le libertà di tutti noi, non lo possiamo accettare. Tanto più
dovute alle masturbazioni mentali di colui che, giorno dopo giorno,
opera per ridurre gli spazi di libertà, in nome della falsa sicurezza.<br>
Non è una scelta che facciamo a cuor leggero. Rinunciare alla passione
che ci brucia dentro, a causa di tali deliri, non è decisione facile. Ma
abbiamo degli ideali per i quali non siamo disposti a scendere a
compromessi.</p>
<p>Invitiamo calorosamente anche tutta la grande famiglia biancoblu a
manifestare pubblicamente il proprio dissenso a questa proposta,
scrivendo alla società e rendendo pubblico il proprio dissenso.</p>
<p>TIFO * LOTTA * AGGREGAZIONE</p>
<p>CONTRO LO SPORT MODERNO</p>
<p><strong>GIOVENTU BIANCOBLU</strong></p>]]></description>
                
                
                
                
                
                    
                        
                    
                        
                    
                
            </item>
        
            <item>
                <title>Di chi perde il controllo</title>
                <link>https://throwaway1312.github.io/posts/2018-04-09-di-chi-perde-il-controllo/</link>
                <guid isPermaLink="true">https://throwaway1312.github.io/posts/2018-04-09-di-chi-perde-il-controllo/</guid>
                <pubDate>Mon, 09 Apr 2018 00:00:00 +0000</pubDate>
                
                
                
                    <description><![CDATA[<p>Felici e liberati dalla fondamentale vittoria in una Valascia in festa,
brindiamo alla fine di questo campionato. Una stagione per noi assai
movimentata, fatta di ripetuti momenti di tensione e di parecchie nuove
diffide. Anche a livello di relazioni con la società HCAP, annata
sicuramente non facile. Troppe incomprensioni e scazzi, in un contesto
dal quale emerge soprattutto la difficoltà di riconoscere l’importanza
della curva e del suo mondo, con una dirigenza incapace d’esprimere un
minimo gesto di vicinanza (solidarietà sarebbe una parola grossa) con i
fermati dell’operazione Valascia. Da parte nostra non dimentichiamo la
prima diffida per uno striscione in Svizzera, le bugie, le
giustificazioni e la denuncia contro ignoti per la partita contro il
Losanna. Dall’alto qualcuno ci &ldquo;consiglia&rdquo; addirittura d’evitare
infantili comunicati che nient’altro fanno che provocare il Potere. Come
dire: tenetevi le vostre diffide, state zitti, le cose sono così e
basta, voi continuate da bravi a tifare.</p>
<p>Ma a noi, come sempre, non garba far finta di niente ed ecco che,
apprendendo dai media ulteriori aspetti surreali dei fatti successi ai
margini dell’incontro col Losanna, ci prendiamo la briga – scusandoci
per il tedio e le eventuali ripetizioni – di puntualizzare alcuni
aspetti. Che non dimenticare, sempre esercizio utile è.</p>
<p>Cominciamo dapprima con alcuni ringraziamenti:</p>
<p>Alla squadra tutta, all’impegno, alla lotta, alla disperazione portata
da questo Ambrì operaio e mai domo.</p>
<p>Al suo grande allenatore, capace finalmente di invertire la tendenza e
di riportare divertimento e mentalità dopo anni bui. Iniziare la propria
carriera in LNA con una vittoria in un derby a lugano non è da tutti.</p>
<p>In altri ambiti, una menzione speciale va alla mamma che, con onestà e
coraggio, ha descritto i dettagli dell’intrusione mattutina di polizia
nella propria casa. Un’altra, al papà che in una recente intervista a
laRegione, ha criticato l’operato di polizia al di fuori della Valascia,
con l’uso spropositato di proiettili di gomma sparati a casaccio. Ne
approfittiamo inoltre per ribadire il nostro invito ai testimoni degli
eventi di quel pomeriggio, di fornire la loro versione dei fatti per
aiutare i ragazzi coinvolti negli eventuali processi
(<a href="mailto:infogbb@inventati.org">infogbb@inventati.org</a>).</p>
<p>Un invito a tacere lo rivolgiamo invece ai patetici politicanti di turno
che sbroccano, vomitando la peggio bile. Chi travisando per l’ennesima
volta i fatti (Alex Farinelli, capogruppo del PLR), chi infamando con
accuse deliranti e di cattivo gusto come osato vigliaccamente
dall’avvocato Tuto Rossi già indagato e condannato per aver fatto
sparire nel nulla 21.5 milioni (!).</p>
<p>Dopodiché andiamo con ordine:</p>
<ul>
<li>
<p>Come già espresso nel precedente comunicato e dopo gli ultimi
interrogatori emerge chiara una certa strategia: gran parte degli
ultras della Sud quella domenica veniva fotografata <strong>prima</strong> di
qualsiasi tensione e ben <strong>prima</strong> di raggiungere le entrate della
Valascia.
Perché? È pratica corrente e normale per una partita a rischio medio?</p>
</li>
<li>
<p>Visto che tutti indagano e si informano, anche noi ci stiamo muovendo.<br>
E da alcuni interessanti scambi del “tanto temuto uatsap” che ci sono
stati sottoposti, emergerebbe che qualcuno all’interno della polizia
fosse stato avvertito dell’arrivo compatto dei tifosi del Losanna.<br>
Altre foto, scattate durante la “pausa Raststätte” alcune ore prima,
lo testimoniano con evidenza. Ma quel qualcuno, a quanto sembra,
avrebbe preferito far finta di niente.</p>
</li>
<li>
<p>Affermare, signor capitano Cavallini (Decio) (laRegione 31.03), che
“<em>quel pomeriggio adulti con bambini si sono fermati non solo fuori ma
anche dentro lo stadio per assistere alle violenze innescate dai
losannesi, cui hanno poi risposto gli ambripiottesi</em>” è un affronto al
buon senso. Non prova un po’ di vergogna? La gente quel giorno, come
d’altronde accade nei momenti di tensione esterni alla Valascia, si
ferma per aspettare all’interno della pista sentendosi in sicurezza,
senza nessuna velleità di voyeurismo. Rammentiamo al capitano che se
il doppio cancello e gli annessi lucchettini non fossero ceduti,
<em>blablabla…</em>!
Piuttosto: sarà mai possibile che non siate in grado di prendervi una
responsabilità (una!) e ammettere gli errori e le mancanze senza
scaricare le colpe sugli altri?</p>
</li>
<li>
<p>Improvvisamente ora risulta che, sempre secondo il signor capitano,
“<em>gli ambripiottesi hanno risposto alle violenze provocate</em>” e che per
il signor procuratore Respini “<em>i tifosi bianco blu hanno reagito alle
incursioni dei vodesi con buoni propositi</em>” (teleticino, 23.03). A
cosa è dovuto questo improvviso cambio di versione dopo lunghi mesi di
menzogne e invenzioni? Lo stesso Respini ora definisce “<em>battibecchi</em>”
le scaramucce iniziali, mentre il Decio afferma tranquillo che la
tifoseria vodese &ldquo;<em>non ha mai rappresentato un rischio tale da
necessitare il coinvolgimento preventivo di massicci dispositivi di
sicurezza</em>” (da laRegione del 31 marzo).
Che confusione sotto questo cielo! Per lo meno mettetevi d’accordo,
che qui tra “<em>collusioni</em>” e “<em>occultamento di prove</em>” rischiate di
essere i prossimi che riceveranno una visita alle 6 di mattina…</p>
</li>
<li>
<p>Ricordiamo pure al signor capitano che alla Valascia non esiste una
divisione tra “<em>tifo violento e tifosi non problematici</em>”. La famiglia
è grande, variata e chi frequenta la curva non ha bisogno di
nascondersi dietro niente e nessuno. Per ricacciare chi sfonda due
cancelli non occorre infiltrarci in mezzo alla gente. Lo si fa e
basta. L’abbiamo detto in precedenza e lo ribadiamo: da parte nostra,
“<em>in ogni caso nessun rimorso</em>”.</p>
</li>
<li>
<p>Ci sembra d’altronde che si faccia un po’ di confusione su chi
effettivamente quel giorno “<em>abbia perso il controllo</em> (Respini,
teleticino)”. Perché se gli “<em>ambripiottesi</em>” hanno risposto alle
violenze che bisogno c’era di sparare tra la folla proiettili di gomma
quando i “losannesi” erano dentro? E poi: perché entrare a fatti
“avvenuti” per rifarsi sulla curva biancoblu mentre i losannesi
venivano accompagnati fuori con tanto di pacche sulle spalle? E dato
che tutte le prove risalgono ai “<em>battibecchi</em>” iniziali, qual’è il
senso di tutta l’operazione?</p>
</li>
</ul>
<p>Non ci dilunghiamo oltre. Ma ci sembra chiaro che il castello non goda
di buone fondamenta e che sia destinato a crollare miseramente,
confermando lo stato confusionale in seno alla polizia, al dipartimento
istituzioni e alla magistratura ticinese. Insomma qualcuno sta perdendo
il controllo. E verrà chissà anche il momento in cui perderà pure la
faccia. Cambiare continuamente la versione dei fatti per coprire il
disastro – voluto o meno – a livello di gestione della “sicurezza”, è
operazione tanto subdola quanto inutile.</p>
<p>Da parte nostra, sempre in attesa della famosa operazione congiunta,
porgiamo i nostri migliori omaggi.
Prossime iniziative seguiranno (anche perché la stagione prossima
saranno 30!).</p>
<p>P.S non compare esplicitamente in questo scritto la figura del
poliziotto ”operaiocapodinessuno” col manganello telescopico Crotta. Ma
c’è, non preoccupatevi. Bisogna solo leggere tra le righe.</p>
<p><strong>She's Lost Control // La lucha sigue // GBB * Curva SUD //
(1.3.1.2.)</strong></p>]]></description>
                
                
                
                
                
                    
                        
                    
                        
                    
                
            </item>
        
            <item>
                <title>Nel tempo dell&#39;inganno universale, dire la verità è un atto rivoluzionario (di etimologie, collusioni e inquinamenti)</title>
                <link>https://throwaway1312.github.io/posts/2018-03-22-etimologie-collusioni-e-inquinamenti/</link>
                <guid isPermaLink="true">https://throwaway1312.github.io/posts/2018-03-22-etimologie-collusioni-e-inquinamenti/</guid>
                <pubDate>Thu, 22 Mar 2018 00:00:00 +0000</pubDate>
                
                
                
                    <description><![CDATA[<p>Dopo aver letto su laRegione di mercoledì 21 marzo 2018 le dichiarazioni
del procuratore pubblico Nicola Respini, non ce la facciamo proprio a
restare zitt*.</p>
<p>Ci permettiamo quindi qualche osservazione:</p>
<ul>
<li>Cominciamo dalla <em>prevenzione</em>. Proprio non capiamo cosa ci sia di
<em>preventivo</em> in una simile azione di forza a <strong>due mesi</strong> dai fatti.<br>
Ci permetta di sottolinearlo, signor procuratore, ma quel cancello non
andava lasciato aperto, se l'intento era quello di un'azione
preventiva.
Se aveste voluto davvero agire preventivamente, avreste dovuto farlo
quel giorno, a cominciare dalla valutazione del rischio per la
partita.
Le ricordiamo, se le fosse sfuggito, che <em>preventivo</em> significa
“<em>prima dell'evento</em>”.</li>
</ul>
<ul>
<li>
<p>Continuando, al riguardo dei <em>clamorosi</em> ritrovamenti nelle
abitazioni.
Ma è serio quando afferma che un tirapugni, qualche bastone(!) e
qualche fumogeno, giustificano un'azione del genere? Suvvia signor
procuratore, non prendiamoci in giro. Finora le sole cose clamorose
sono le vostre giustificazioni.</p>
</li>
<li>
<p>Riguardo alla <em>collusione</em>, all’<em>inquinamento delle prove</em> e
all’<em>operazione congiunta</em>.
Che novità, signor procuratore, scoprire che la gente usa “uatsap”,
comunica, si informa. Al giorno d’oggi, ebbene sì, esistono le “ciat”
e spesso si comunica così. Lei non è iscritto a nessuna lista? Non usa
un telefono “intelligente”? Di fronte a situazioni di tensioni e di
pericolo non avviserebbe un amico, un famigliare, una collega?<br>
Collusione e inquinamento delle prove, sì certo… a due mesi dai fatti,
avvenuti in una pista di hockey, sotto gli occhi di spettatori e
telecamere, non le suona perlomeno strano?  D’altronde come la
mettiamo per gli altri casi? Per i risedenti oltralpe basta la
letterina? E i residenti all’estero? E quando parla di un elevato
numero di indagati (17, che ha giustificato l’operazione), ritiene
quindi che i restanti (23 suppergiù) siano pochi?  E da ultimo: ma non
doveva mica essere un'operazione di polizia <em>congiunta</em>? Ma congiunta
con chi, come e dove? O dobbiamo spiegarvi anche l’etimologia di
<em>congiunta</em>, signor procuratore?</p>
</li>
<li>
<p>Cosa vuol dire che qualcuno <em>si è reso irreperibile</em>, signor
procuratore? Non avendo ricevuto preavviso della vostra (s)gradita
visita, cosa vi aspettavate? Uscire di casa all’ora che meglio si
crede è ancora un diritto, o no?</p>
</li>
<li>
<p>Le ricordiamo inoltre, che la donna lucernese rimasta ustionata, è
stata ferita in seguito al lancio di una torcia accesa
indisturbatamente nel settore ospiti e lanciata sulla tribuna
soprastante. Almeno lei, che dovrebbe essere a conoscenza dei fatti,
abbia l'accortezza di raccontarli nel modo giusto, per favore.</p>
</li>
<li>
<p>La ringraziamo inoltre per le sue parole di incoraggiamento e per aver
riconosciuto che “ci siamo comportati bene” e che “anche i familiari
hanno prestato la massima collaborazione”. Ci teniamo però a dirle,
visto che l'abbiamo vissuto sulla nostra pelle, che c'è dell'altro: di
fronte a tale spiegamento di forze, alle sei del mattino, quando
normalmente le famiglie si svegliano e i bimbi si preparano per andare
a scuola o all’asilo, il vostro intervento ha spaventato e intimidito
i diretti interessati e le loro famiglie. Questa non è collaborazione,
signor procuratore, ma salvaguardia di noi stessi e di chi ci era
vicino, dato che taluni degli agenti impegnati nell’operazione non si
sono risparmiati in minacce, ricatti e pressioni. Tanto per dirne una,
un giovane in polizia quella giornata ci è rimasto dalle 7 del mattina
fino alle 5 di pomeriggio. Ma c'era il pericolo di collusione e un
paio di fumogeni, un pericolosissimo tirapugni e qualche bastone (!!!)
ritrovati, certo. Certo, signor procuratore&hellip;</p>
</li>
<li>
<p>Leggiamo inoltre, dal sito della RSI che la polizia sostiene che gli
scontri con i losannesi e poi con la polizia(!) sono avvenuti a stadio
già vuoto, con nessuna presenza di pubblico. Ma chi volete prendere in
giro? Ci sono decine di testimonianze che asseriscono il contrario.
Giocare questa carta sarebbe una vigliaccata bella e buona, sapendo
che il nostro intervento ha permesso di ricacciare i tifosi del
losanna nel loro settore, per poi in seguito, essere noi stessi
cacciati a manganellate, a spray al pepe e a proiettili di gomma.<br>
Chieda al responsabile “operaio capo di nessuno” anti-hooligans Crotta
che effetto fa picchiare in testa la gente a terra con un manganello
telescopico.</p>
</li>
<li>
<p><strong>Aggiornamento dell'ultimo minuto!</strong> E proprio per non smentirsi,
seppur con 10 giorni di ritardo ecco che stamane (22 marzo) arriva la
seconda parte dello spettacolo mediatico, così potranno sostenere di
non fare delle discriminazioni (almeno tra tifosi biancoblu
chiaramente..). Nel secondo atto di questa pagliacciata i nostri prodi
mettono in scena una nuova operazione di polizia nelle case di alcuni
compagni di curva GGN. Alle 6 di mattina con la stessa modalità, anche
se la cosa era ormai arcinota e risaputa. Vedremo quando lo spettacolo
continuerà anche nel canton Vaud e in quel della&hellip;Germania.</p>
</li>
</ul>
<p>Signor procuratore, ci sembra davvero tutta una grande farsa. E la
sentiamo in difficoltà.
Non le sembra di prestarsi a giocare la parte del ridicolo, non troppo a
suo agio, perché ormai il danno è fatto e non si sa più bene che pesci
pigliare? E allora al posto di tacere, ritenete più credibile rilanciare
(<em>imbaraz tremend imbaraz</em>), cercando una volta in più di
manipolare/distorcere quello che è stato il corso degli eventi. Il
signor Gobbi, dal canto suo, dopo quasi una settimana di sproloqui, è
riuscito  finalmente a zittirsi (Ah già, che scemi! Che non è mica lui
che ha diretto il tutto… Ma fino ad ora, quindi parlava a sproposito?).<br>
E chiaramente, ma anche qua di dubbi non ne abbiamo mai avuti, la stampa
ci abbocca e scrive, scrive, scrive,… ma per ora le domande davvero
scomode nessuno le pone.</p>
<p>Grazie per l’attenzione e scusate un’altra volta se ci permettiamo di
intervenire e di ribadire le nostre ragioni. Sappiamo bene che lassù ci
preferireste saggi, ubbidienti, silenziosi, composti. Un po’ critici,
magari. Ma non troppo, però! Che certe cose, non sta bene contestarle.</p>
<p>Ne approfittiamo inoltre per ringraziare chi ha portato solidarietà a
tutte le persone toccate da quella giornata, dai diretti interessati ai
famigliari, alle compagne e amici. E anche coloro che, nelle curve e
nelle strade, si sono espressi pubblicamente contro le nuove leggi e
“l’operazione congiunta”. Sono battaglie da combattere su più fronti!
In particolare ringraziamo coloro che martedì hanno cominciato la
partita fuori con noi, quelli che hanno scritto nei blog e nei social,
che ci hanno telefonato, così come la tanta “gente comune” che ci ferma
per chiederci preoccupata: “<em>ma cosa le dré a süced?</em>”. Gli amici, i
colleghi e i famigliari sempre comprensivi. E infine le nostre amicizie
di curva: Pisa, Cava e Berlino.</p>
<p>Il giochetto del potere è possibile smontarlo anche grazie alla
solidarietà, agli attestati d’affetto, alle testimonianze,
all’indignazione e alla preoccupazione popolare, così come all’unione
d’intenti. Perché è l’unione che ci rende più forti.
Prossime azioni seguiranno. Intanto, ci vediamo giovedì alla Valascia.</p>
<p><em>Più forti di chi ci vuole morti!
Gioventù Biancoblu - Curva Sud</em></p>]]></description>
                
                
                
                
                
                    
                        
                    
                        
                    
                
            </item>
        
            <item>
                <title>Attacco alla Curva Sud (ovvero Sorvegliare e Punire, capitolo II)</title>
                <link>https://throwaway1312.github.io/posts/2018-03-16-attacco-alla-curva-sud/</link>
                <guid isPermaLink="true">https://throwaway1312.github.io/posts/2018-03-16-attacco-alla-curva-sud/</guid>
                <pubDate>Fri, 16 Mar 2018 00:00:00 +0000</pubDate>
                
                
                
                    <description><![CDATA[<p>Come già denunciato in un precedente comunicato <a href="/posts/2018-01-18-sorvegliare-e-punire/">(Sorvegliare e punire)</a>, nel quale ponevamo delle domande che vagano tuttora nell’aria fredda di questo fine inverno, ecco che, con puntualità perlomeno sospetta, si avvera quella volontà repressiva “<em>di chi da anni lavora, con abilità e perseveranza, per imporre la tolleranza zero e l’annullamento del tifo organizzato ad Ambrì..</em>”</p>
<p>Mercoledì 14 marzo 2018 a partire dalle 06:00 di mattina, una cosiddetta operazione congiunta della polizia cantonale ticinese, su mandato del procuratore pubblico Nicola Respini, entrava nelle dormienti abitazioni di 16 tifosi dell’HCAP, che venivano poi prelevati con una vettura ufficiale e portati nelle rispettive centrali da due agenti. In parecchi casi si procedeva pure ad una perquisizione della casa (addirittura degli spazi comuni di fronte a genitori e/o parenti), dove venivano requisiti oggetti di ogni specie: pullover, sciarpe, stickers, calendari e pochi oggetti pirotecnici. I telefoni venivano sequestrati (e tre lo sono tuttora).
Lasciamo immaginare lo spavento e la preoccupazione delle figlie, delle compagne, delle mogli, delle madri e dei padri nel vedersi presentare, all’alba, un mandato di perquisizione e sequestro per un’operazione, denominata Operazione Valascia, mai vista sino ad oggi se non per questioni di omicidio, narcotraffico e riciclaggio internazionale.</p>
<p>Operazione sicuramente molto costosa (a tutti è stato fatto il test del DNA e sono state prese le impronte digitali di tutte le dita, senza contare lo spostamento dalle rispettivi centrali, con trasporto individuale, fino alla centrale di Lugano e ritorno!) e alquanto spropositata per delle accuse - sommossa, travisamento del viso, violenza, lancio di oggetti, legge sugli esplosivi -– relative a fatti avvenuti oltre due mesi prima e che da sempre e normalmente si risolvono con una convocazione in polizia. Cosa che avverrà d’altronde per i tifosi d’oltralpe dell’Ambrì coinvolti (si parla di circa 12) e dei restanti (pochi) indagati losannesi,</p>
<p>Il tutto in una confusione mediatica e generale spaventosa, con comunicati imprecisi e informazioni vaghe, nella quale, improvvisamente, ci ritroviamo ad essere i responsabili dei fatti avvenuti.
Ecco che allora urge riprovare a dare un senso al tutto e a riformulare alcune domande, sperando che qualcuno possa finalmente porle nelle preposte sedi. Sarebbe forse anche giunto il momento!</p>
<p>Domande d’altronde che sorgono spontanee, così come sorge spontaneo evidenziare il legittimo dubbio di una precisa strategia , attuata dal Consigliere di Stato Norman Gobbi e dai suoi amici. Lo stesso Norman Gobbi che, dopo averla giurata alla GBB, rifiutatasi anni fa di sedersi al tavolo con un razzista dall’uhuhuh facile, ha contribuito in modo determinante a far sprofondare il Ticino in un delirio securitario, fatto di concordati e leggi liberticidi, frontiere chiuse,repressione per ogni voce dissidente, volti all’instaurazione di uno stato di polizia preventivo, di cui la recentemente preannunciata (dallo stesso ministro Gobbi e dal capo della polizia cantonale Cocchi) modifica della legge sulla polizia (che introduce ad es. la custodia di polizia per 24 ore avulsa da qualsiasi controllo giudiziario di legittimità) è solo l’ultimo esempio.</p>
<ul>
<li>
<p>L’arrivo dei tifosi del losanna era cosa nota, ma nonostante questo la partita è stata classificata a rischio medio invece di alto. Perché? I responsabili anti-hooligans ticinesi lautamente pagati non ne erano al corrente? E perché non sono state seguite le indicazioni del coordinatore delle tifoserie, comunicate anche al direttore generale dell’HCAP Orsi (come da lui ammesso in una riunione a metà febbraio)? Come non sapere che 60 biglietti per il settore ospiti erano stati comperati a Lugano?</p>
</li>
<li>
<p>Il passaggio tra settore ospiti e il piazzale esterno sotto il rettilineo, solitamente chiuso, è rimasto aperto e sguarnito. Perché rimaneva incustodito, ben sapendo che quella è l’unica possibilità di contatto tra le tifoserie? Forse proprio perché sotto la più potente telecamera di Ambrì? Perché lì non era presente nessun agente? Il responsabile anti-hooligan Crotta ci diceva che non era compito loro…</p>
</li>
<li>
<p>Dalle domande poste agli imputati si evince il tentativo di far passare il tutto per un atto premeditato della curva, data la nostra presenza sul piazzale. Era domenica pomeriggio, tanti mangiavano e scambiavano due parole. Da sempre, durante le partite pomeridiane, lì fuori ci si trova per fare aggregazione. Chiaramente si sapeva anche dell’arrivo dei losannesi, ma lo ribadiamo ancora una volta: se quel passaggio fosse stato chiuso, lì fuori non sarebbe successo assolutamente nulla!</p>
</li>
<li>
<p>Perché improvvisamente, durante gli interrogatori, compaiono foto di persone della GBB fotografate prima che succedesse il tutto nel primo pomeriggio? Avviene normalmente? Ma se “era considerata partita a rischio medio” tutto questo non puzza?</p>
</li>
<li>
<p>Le lacune della sicurezza: securini che scappano, lucchettini dei 2 cancelli interni che cedono (tra l’altro: le nuove misure di sicurezza introdotte, sono i 2 lucchettini nuovi messi ai cancelli?), come pure la palese incapacità di gestire 60 persone da parte di un discreto numero di agenti presenti.</p>
</li>
<li>
<p>Quando Gobbi in primis e Cavallini a ruota, propinano la versione della mancanza d’effettivi a che gioco giocano? Lungi da noi rivendicare fermi e controlli, che ognuno giochi la sua parte, ma non possiamo non ricordare che qualche anno fa, dopo il “derby del plexiglas” a Lugano, il bus della Cricca veniva fermato e perquisito (e non accompagnato con tanto di pacche sulle spalle) per ore a Camorino, portando a decine di denunce e diffide. E a starnazzare dallo scranno del dipartimento delle istituzioni c’era sempre lo stesso…</p>
</li>
<li>
<p>Perché, tornando all’intervento di polizia di ieri, per le stesse e identiche accuse, in altri cantoni si è proceduto con normali convocazioni come sempre avvenuto? In Ticino vige uno status particolare?</p>
</li>
<li>
<p>Che cosa si vuole ottenere piombando in casa della gente alle sei di mattina? Intimorire? Creare paura? Ultimamente si parla tanto di bambini. Ma&hellip; e quelli che rimarranno spaventati per anni avendo visto il loro papà portato in centrale con un’accusa di sommossa, basata solo su semplici foto nelle quali non faceva assolutamente nulla!? I bambini servono solo per impietosire la popolazione quando fa comodo e poi va bene spaventarli all’occorrenza?</p>
</li>
<li>
<p>Si è berciato tanto sui vari portali d’informazione nostrani della vasta operazione di polizia contro 16 pericolosi soggetti del tifo violento ma invece della “famosa” operazione coordinata tra Ticino e Romandia, per ora neanche l’ombra. Non vorremmo scadere nel puro complottismo, ma con un semplice calcolo matematico, se dalla quarantina di convocazioni in Svizzera e all’estero, sottraiamo i 16 ticinesi e almeno 10 alla svizzera tedesca (sponda HCAP), significa che non ne rimangono neanche 15 tra Losanna e Germania. Non è che forse c’è qualcosa che non quadra? O sono degli incapaci che non sono in grado di coordinarsi o ci raccontano un sacco di balle.</p>
</li>
<li>
<p>Il caso del minorenne: convocato perché feritosi a causa di un bidone ricevuto in testa (svenuto e medicato al pronto soccorso!). Nelle immagini a lui sottoposte ieri si vede bene che se non si fosse interposto quel bidone avrebbe colpito una mamma con bimbo in braccio. A cosa è dovuta la sua convocazione? Perché infierire così? Perché prelevarlo ad ogni costo da casa all’alba?</p>
</li>
<li>
<p>Perché se dei dirigenti dell’HCAP cacciano dalla tribuna il delegato degli arbitri Kaufmann va tutto bene? E come mai al presidente del Sion, che prende a pugni un giornalista, viene di colpo pseudo revocata la diffida e viene addirittura invitato ad Ambrì a vedere la partita? C’è “violenza e violenza”? Dipende da chi la esercita?</p>
</li>
<li>
<p>Si pensa davvero che ci sia un problema “violenza” in Ticino? Peggiore di quello che succedeva negli anni 50, 60, 70, 80, 90? Quando ad Ambrì per calmare gli animi bagnavano i tifosi ospiti con gli idranti?  E alla Valascia da quanti anni non succedeva più niente? Oppure oggi la volontà è solo quella di creare allarmismi e paure?</p>
</li>
</ul>
<p>Come è noto, lo scorso fine settimana abbiamo attaccato duramente presidente, CDA e società, in merito ad un’altra, ma non meno importate questione. Presa di posizione che ha scatenato le ire di una parte di popolo biancoblu e alla quale abbiamo risposto con un comunicato ([Alcune precisazioni sugli striscioni di sabato alla Valascia]({{ site.baseurl }}{% post_url 2018-03-13-alcune-precisazioni-sugli-striscioni-di-sabato-alla-valascia %})). Probabilmente chi ci ha colpito ha voluto ben approfittare del momento non così facile per la Curva. Ma non ancora del tutto soddisfatto dall’aver dato, con metodi da inquisizione, la prima diffida di massa in Ticino (alla fine si presume saranno almeno 25-30 diffide), riparte subito alla carica imponendo, così dal nulla, senza consultazione e senza nessuna opposizione, da capo del mondo quale vorrebbe essere, un’ulteriore forma di discriminazione e di controllo: il biglietto nominale. Proprio lui, che piagnucola in televisione di “<em>aver le mani legate da leggi troppo garantiste</em>” e che “<em>dobbiamo rinunciare a un po’ della nostra libertà in favore della sicurezza</em>”, si spinge oltre con questa nuova proposta repressiva e inutile, come d’altronde già dimostrato in Italia.</p>
<p>Il rischio zero, quando ci sono assembramenti di persone, non è mai esistito. Il solo pensarlo implica una visione del mondo totalitaria, robotica e senza emozioni, dove le persone sono viste come burattini da manipolare nel credo, nell’obbedienza e nella disciplina. Cose che, evidentemente, cozzano profondamente con la libertà, la passione, la fantasia e l’umanità del pianeta Valascia.</p>
<p>Perché, comunque e ovunque, noi rimaniamo quell* di sempre. Quell* diffidat* oggi sono gli/le stess* che frequentano la Valascia e la Curva Sud da anni. Sempre lì: a meno 15, con la birra a 2.5, per 10 anni di play-out. Quell* che vendono il materiale, che fanno i cori, che sventolano le bandiere, che preparano le coreografie, che fanno una raccolta di solidarietà, che organizzano una festa per il settore giovanile.</p>
<p>Quell* che si sono interposti a difesa della Valascia e che senza ombra di dubbio ancora lo rifarebbero, senza pensarci due volte.</p>
<p>Ma sono tempi strani, pesanti, cupi, senza sorrisi e con poca solidarietà. E quello che vediamo è la pericolosità di un personaggio con nocive tendenze autoritarie, che sta godendo di un’ampia visibilità e di un campo di manovra praticamente illimitato. E non va per niente bene. E qualcosa va fatto per arrestare questo andazzo. Pensiamo pure che la società HCAP faccia molto poco per difendere le sue particolarità, il suo pubblico, la Curva Sud e il suo essere <em>ultima follia dello sport moderno</em>. Ci saremmo aspettat* un minimo di autocritica da parte loro su quella giornata, ma va bene anche così. Ognuno faccia il proprio lavoro, da parte nostra le responsabilità ce le assumiamo e la faccia ce la mettiamo, come sempre. I conti li faremo un’altra volta.</p>
<p>Da ultimo lanciamo un appello a tutt* i presenti quel giorno alla partita. Quell* che hanno assistito all’intervento che ha permesso di ricacciare i losannesi nel loro settore, quell* che hanno visto la polizia caricarci alle spalle con manganelli, proiettili di gomma e spray al pepe. Ecco, li invitiamo a prendere la parola, a scrivere, a farsi sentire, così da smontare questa indegna caciara.</p>
<p>Non ci piangiamo addosso. E rispediamo al mittente la politica della paura. Il colpo sarà duro da sostenere e lo sappiamo. Ma ci rimboccheremo le maniche e continueremo allo stesso modo, perché a quel personaggio non la daremo vinta. Non sarà così facile azzittirci e annullarci. Anche domani saremo il villaggio gallico che resiste al pericoloso Cesare de noartri.</p>
<p>Quel giorno abbiamo reagito a una provocazione, evitando che il peggio accadesse.
E chi era presente, anche se non si è mai espresso pubblicamente, lo sa!</p>
<p>Siamo la Gbb, siamo la Curva Sud, bell*, ribell*, divers*, particolar*, insomma una curva scomoda per chi vorrebbe un mondo di frontiere e repressione e fa agopuntura per dimagrire.</p>
<p>E come disse qualcuno in passato: “<em>In ogni caso nessun rimorso</em>”.</p>
<p>Gioventù Biancoblu * Curva Sud Ambrì</p>]]></description>
                
                
                
                
                
                    
                        
                    
                        
                    
                
            </item>
        
            <item>
                <title>Alcune precisazioni sugli striscioni di sabato alla Valascia</title>
                <link>https://throwaway1312.github.io/posts/2018-03-13-alcune-precisazioni-sugli-striscioni-di-sabato-alla-valascia/</link>
                <guid isPermaLink="true">https://throwaway1312.github.io/posts/2018-03-13-alcune-precisazioni-sugli-striscioni-di-sabato-alla-valascia/</guid>
                <pubDate>Tue, 13 Mar 2018 00:00:00 +0000</pubDate>
                
                
                
                    <description><![CDATA[<p>Sabato 10 marzo la Gioventù Biancoblu si è espressa, attraverso alcuni
striscioni, in modo duro, lo riconosciamo, contro alcuni dirigenti
dell’Hockey Club Ambrì-Piotta. Anzitutto vogliamo ribadire che questo
gesto di protesta, forse un po’ irruente e inaspettato, non voleva
assolutamente attaccare o coinvolgere ciò che la squadra e lo staff
tecnico stanno portando quest’anno! Anzi ne nutriamo un grande rispetto
e attaccamento!</p>
<p>Abbiamo notato come subito si sia alzato un polverone di critiche nei
nostri confronti, chissà dalle stesse tastiere che sono sempre pronte a
criticarci sui social! Per potere fare chiarezza immediata su tali fatti
ed evitare sterili polemiche rendiamo pubblico questo testo. Ringraziamo
la redazione di HSHS a cui lo inviamo in anteprima, per il lavoro svolto
e per la possibilità di pubblicarlo e diffonderlo. Inoltre è da subito
attivo il nostro nuovo e contro-informativo blog <a href="http://infogbb.org">http://infogbb.org</a>.</p>
<p>Nei giorni scorsi è stata notificata una vergognosa diffida a un ragazzo
della curva “colpevole” d’aver fatto entrare ed esposto uno striscione,
durante la partita di coppa svizzera contro il Berna, che criticava in
maniera molto diretta la Lega Hockey. Simile striscione era scaturito
dopo varie partite con memorabili ‘’sviste’’ arbitrali. Tutto il popolo
bianco blu, pensiamo, si ricorderà di questi fatti, e si ricorderà pure
della rabbia generale di tutta la pista (e in particolare di alcuni
membri della società con comportamenti non proprio “ortodossi”..) che
avevano provocato l’allontanamento del giudice unico Kaufman dalla
tribuna.</p>
<p>Oltre al danno delle cattive e ripetute decisioni arbitrali e di
calendario per l’Ambrì anche la beffa di una diffida per uno striscione!
Cosa mai vista ne ad Ambrì ne altrove, in una riduzione generale degli
spazi d’agibilità delle tifoserie: se fino a pochi anni fa si
proponevano coreografia con le torce ora si è diffidati per uno
striscione o per una torcia dimenticata nel baule.
Così, da quella partita, anche se la cosa ufficialmente non ci è <strong>mai</strong>
stata comunicata!, la Lega (che, sembrerebbe, nel regolamento ufficiale
vieta qualsiasi critica pubblica ) decide di vietare qualsiasi
striscione <strong>solo</strong> ad Ambrì. Decisione assolutamente unilaterale,
incomprensibile e autoritaria, degna della peggiore dittatura! Inizia
quindi un’assurda situazione in cui ogni singolo striscione, lenzuola,
pezza è sottoposto a rigorosi e maldestri controlli (chiedere al ragazzo
che da anni si porta quella per Lhotak). Controlli quanto provocatori
tanto inutili visto che difficilmente degli striscioni non entrano ad
Ambrì.</p>
<p>Non sentendoci per niente tutelati dalla società e avendo anzi
l’impressione che fosse la stessa società a fornire i nomi per le
diffide (e dopo aver letto il comunicato post Losanna e l’intervento a
tratti impacciato a tratti autoritario di Orsi a Piazza del Corriere),
abbiamo richiesto un incontro urgente con il presidente Lombardi e con
lo stesso Orsi, avvenuto il 19 febbraio a Sementina. La riunione, durata
più di tre ore, si è svolta in un clima teso ma trasparente, parlando
della difficile situazione repressiva, ammettendo anche degli errori
passati, ma ribadendo soprattutto il nostro no a diffide per degli
striscioni (solo la Turchia di Erdogan ha vietato l’esposizione di
striscioni e simboli allo stadio..) e la fine immediata dei controlli
sugli striscioni, cosa mai avvenuta in 30 anni di GBB. Allo stesso modo
abbiamo sottolineato l’importanza per una società come la nostra di
distanziarsi dalla corsa securitaria in atto, di non imporre i controlli
dei documenti e la chiusura del settore ospiti. Si sono pure ridati i
nomi dei nostri contatti (già forniti a inizio stagione ma mai
ufficializzati da Orsi) per semplificare quella comunicazione mai
avvenuta in stagione. Da ultimo abbiamo rispiegato le dinamiche col
Losanna, di cui lo stesso presidente ne era all’oscuro, al contrario di
Orsi avvertito, dal coordinatore dei tifosi, dell’arrivo di situazioni
difficili da Losanna!</p>
<p>La risposta del presidente fu lapidaria, assicurando che per gli
striscioni <strong>non ci sarebbe stata nessuna diffida</strong>, che il <strong>“caso era
chiuso e archiviato</strong>”, che sarebbero finiti i controlli sugli
striscioni e che avrebbe indagato sugli “strani” fatti della famosa
domenica, ammettendo lui stesso vari errori da parte della polizia e di
gestione della sicurezza mai resi pubblici chiaramente.</p>
<p>Purtroppo però le cose cambiano in fretta. Il 6 marzo arriva una diffida
di 2 anni firmata da Michele Orsi per lo striscione di cui sopra.
Diffida emessa il 6 marzo, ma retroattiva al 30 gennaio (!), ovvero 20
giorni prima della riunione e, come se non bastasse, per un fatto
avvenuto il 22 ottobre dello scorso anno. La situazione è ingarbugliata,
ma in ogni caso o Lombardi e Orsi han fatto false promesse senza nemmeno
preoccuparsi di avvisare di un cambio della situazione (se emessa dalla
società dell’Ambrì) o addirittura l’hanno fatto sapendo di mentire in
quanto già a conoscenza della diffida (se emessa dalla lega).
E non potere andare allo stadio per 2 anni <strong>per uno striscione</strong> non è
proprio cosa bella…</p>
<p>Per noi (oltre ad altre questioni che preferiamo non affrontare qui)
tutto questo è semplicemente inaccettabile: la parola data va mantenuta,
non è accettabile cambiare atteggiamento a dipendenza dello stato di
pressione. Come curva da quando abbiamo deciso “niente più torce ad
Ambrì”, così è stato.</p>
<p>Di fronte ai continui diktat della Lega non si può sempre abbassare le
braghe e difendere la realtà dell’Ambrì-Piotta è cosa fondamentale.</p>
<p>Inoltre, come se non bastasse, l’ultimo sabato un discreto contingente
di securitas ci intimava di perquisire gli striscioni, mentre a quelli
del Kloten veniva impedito di introdurre bandiere e striscioni (cosa poi
rientrata).
Da parte nostra ammettiamo che probabilmente gli striscioni esposti -
sicuramente forti e diretti – avrebbero dovuti essere accompagnati da un
testo di spiegazione. E chissà che in questo momento non era il giusto
mezzo ma l’intenzione non era di creare tensione in pista o sugli
spalti, ma di denunciare i fatti, la malafede e l’ingiustizia di una
situazione insostenibile che si sarebbe dovuta risolvere in poco tempo.
Tentare ora di girare la frittata (vedi l’intervista a rete1 di
Lombardi) asserendo d’essere “pronti al dialogo (anche con la curva..)
ma in una condizione di parità e non sotto le minacce&rdquo;, è l’emblema
della poca chiarezza: l’incontro in parità si è svolto 3 settimane fa ed
è stato in tutto e per tutto disatteso e dare dei bugiardi non è
esattamente minacciare qualcuno.</p>
<p>Continueremo come sempre e fino in fondo a sostenere l’Ambrì-Piotta e
questa stupenda squadra, ma rimaniamo comunque in stato d’allerta per
una situazione (societaria, di Lega e “di ordine pubblico”) che sta
prendendo pieghe sempre più preoccupanti. Riteniamo inoltre che a fine
stagione dovrà avvenire un serio e ponderato confronto sulla gestione
dei rapporti con le tifoserie, a difesa delle particolarità della curva
Sud, dei suoi spazi d’agibilità, della sua autonomia e per opporci allo
stesso tempo a queste pericolose derive securitarie.</p>
<p><em>Hasta la victoria siempre!</em>
<strong>Gioventù Biancoblu * Curva Sud</strong></p>]]></description>
                
                
                
                
                
                    
                        
                    
                        
                    
                
            </item>
        
            <item>
                <title>Sorvegliare e punire</title>
                <link>https://throwaway1312.github.io/posts/2018-01-18-sorvegliare-e-punire/</link>
                <guid isPermaLink="true">https://throwaway1312.github.io/posts/2018-01-18-sorvegliare-e-punire/</guid>
                <pubDate>Thu, 18 Jan 2018 12:00:00 +0000</pubDate>
                
                
                
                    <description><![CDATA[<blockquote>
<p>“Bisogna identificare i colpevoli, sia dentro che fuori lo stadio e
intervenire con la polizia per applicare misure che sono già previste
dal Concordato sulle misure contro la violenza in occasione di
manifestazioni sportive”.* (Norman uh uh Gobbi, 3 novembre 2014)</p>
</blockquote>
<p>Dopo gli eventi di domenica scorsa e dopo aver ascoltato le varie
posizioni, vorremmo, coi nostri tempi e i nostri modi, fornire alcune
precisazioni e porre qualche domanda.</p>
<p>Le nostre posizioni in materia di “gestione della sicurezza”,
repressione e sport moderno sono note. Abbiamo una certa visione del
mondo e non ci riteniamo né vittime né santi né eroi. In generale
preferiamo non curarci troppo di quello che fanno gli altri (polizia,
sicurezza, tifoserie avversarie), ma quando la situazione scappa di
mano-per volontà propria, per incapacità, viltà o infamia poco importa
–e lascia spazio a menzogne e ad ambiguità, ci sembra importante
precisare alcune questioni.</p>
<p>Poi che ognuno/a si assuma le proprie responsabilità.</p>
<p>La partita di domenica, stranamente, è stata classificata a rischio
medio. Come mai? L’arrivo di un certo numero di losannesi e di fidati
amici, così come le probabili tensioni – giuste o sbagliate che siano –
erano cose risapute da tutti/e!</p>
<p>Il corteo dei tifosi del Losanna, composto da circa una 70ina di
persone, è sceso dalla stazione di Ambrì verso la Valascia. Un primo
cordone di polizia (circa 7 agenti) si è reso visibile davanti al
piazzale della Valascia per incanalare i tifosi ospiti. Circa altri 10
agenti stazionavano appena più sopra. Giunti sotto il loro settore
questi si trovavano – “stranamente” - l’accesso di circa 2 metri verso
la parte del piazzale sotto l’entrata del rettilineo (con numerose
famiglie in attesa), libero e senza nessuna presenza di polizia! Ne
nasce un mini tentativo di passaggio a sud subito respinto da una nostra
presenza sul piazzale, mentre in pochi secondi un cordone di polizia si
frappone puntando fucili con proiettili di gomma sulla folla.</p>
<p>Chiediamo e ci chiediamo: perché il passaggio non era controllato? È
stato “volutamente” dimenticato “dall’enorme dispositivo impiegato”? E,
guarda caso, proprio sotto l’occhio vigile di una potente telecamera in
pieno giorno? O sarà forse stato il tentativo di una nuova imboscata per
ulteriori diffide? Ad una nostra precisa domanda, il responsabile
anti-hooligans Crotta rispondeva, con un sorriso sornione, “che lì non è
compito della polizia intervenire, ma della sicurezza privata”.</p>
<p>Che la torcia, in Ticino, da sud a nord, sia diventata il nuovo capro
espiatorio per bastonare (da inizio stagione 3 diffide per i cortei a
lugano e una denuncia) il tifo organizzato, nonostante in 30 anni non
abbia mai causato feriti, l’abbiamo già detto più volte.  Per noi,
accenderle all’interno di uno stadio fa parte del gioco e lo
rivendichiamo ancora una volta. Diventa però gesto alquanto infame
lanciarle ancora accese in una tribuna composta da tifosi comuni. Allo
stesso modo ci permettiamo anche di far notare che a inondare la pista
di spray urticante non sono stati i tifosi del Losanna, ma la mano (in
questo caso dito) pesante dei rambo in divisa. Eh sì, usato in maniera
amatoriale lo spray sembrerebbe far molti più danni del fumo di qualche
torcia!</p>
<p>Non è neppure compito nostro entrare nel merito degli eventuali fermi
post partita. Inutile ribadire che non siamo certo noi a sostenere
questo tipo d’azioni. Ma quando Gobbi in primis e Cavallini a ruota,
propinano la versione più ridicola che si potevano inventare (mancanza
d’effettivi) non possiamo non ricordare che solamente qualche anno fa,
dopo il “derby del plexiglas” a Lugano, il bus della Cricca veniva
fermato e perquisito per ore a Camorino, portando a decine di denunce e
diffide. E il fascista in doppiopetto già starnazzava dallo scranno del
dipartimento delle istituzioni.</p>
<p>Rimaniamo alquanto sconcertati/e di fronte al comunicato della società
HCAP che ci accusa di aver agito con immaturità, proponendo al contempo
nuove limitazioni. Un’altra occasione persa per starsene zitti. Al posto
di assumersi le evidenti responsabilità, qualcuno al suo interno (chi?)
preferisce giocare sporco o perseguire altri interessi. Il nostro agire
come sempre lo assumiamo, nel bene e nel male. Domenica riteniamo
semplicemente d’aver fatto quello che andava fatto, in un momento in cui
la situazione poteva degenerare in maniera alquanto pericolosa.</p>
<p>Perché nessuno si chiede invece come abbia potuto cedere il doppio
cancello che divide il settore ospiti dal rettilineo? In quel momento
varie persone in attesa di poter uscire dalla pista restavano ad
aspettare all’interno: il cedimento ha creato attimi di panico,
fortunatamente durati molto poco, in quanto gli ultras losannesi e i
loro amici sono stati prontamente e senza sottigliezze respinti. E
vorremmo far notare che non abbiamo &ldquo;reagito alle provocazioni&rdquo;, ma ci
siamo messi in mezzo – prendendoli sì a calci nel culo – tra losannesi e
le &ldquo;famiglie coi bambini&rdquo;, che tanto vengono citate in questi giorni. Il
tutto per 3 minuti circa, mentre la solerte sicurezza privata scappava
alla prima carica e prima che, per la prima volta in assoluto ad Ambrì,
agenti antisommossa violavano la Valascia caricando, in rettilineo, con
forza, alle spalle, con l’aiuto di manganello, spray al pepe e
proiettili di gomma. Tra gli eroi di giornata menzione particolare al
manganello telescopico del sopra citato responsabile anti-hooligans, che
non risparmiava colpi nemmeno a quelli già caduti a terra.</p>
<p>Infine due parole sulla caricatura della beffa: evidentemente non
abbiamo particolare simpatia e fiducia nell’operato degli sbirri, ma
inventarsi la favoletta di una carica nostra ai poliziotti, è davvero il
colmo dell’assurdo e della subdola menzogna! Sarà che stufi di questi
continui attacchi la gente avrà reagito con un minimo d’autodifesa
personale, quello che resta è che la GBB ha volutamente difeso con i
suoi mezzi e i suoi metodi la propria gente, i propri spazi e il proprio
materiale!</p>
<p>Entrando nelle riflessioni più generali - con l’ombra delle costante e
pericolosa disinformazione che aleggia ovunque – i fatti di domenica non
fanno altro che testimoniare l’inaffidabilità del Concordato e delle
nuove leggi anti-hooligans, così come il fallimento totale del delirio
securitario. Chi si ostina a chiedere nuove repressione, controlli
d’identità, piste blindate, diffide e divieti, volutamente o meno, non
fa altro che mentire a se stesso, riproducendo teorie il cui risultato è
lì da vedere. Tutto questo non porterà a una maggiore “sicurezza” (come
insegnano le esperienze in Italia, in Inghilterra, in Argentina, vero
Gargantini?), ma unicamente a nuove e diverse situazioni di tensione, in
un panorama sempre più asettico, desolante e privo d’emozioni. In
Ticino, con una delle maggiori percentuali di polizia per abitante, con
le varie leggi a disposizione, con vari addetti anti-hooligans, con una
banca dati bella spessa e con l’imposizione di divieti e di controlli
come norma di vita, dove si vuole arrivare? Senza voler banalizzare i
fatti di domenica, come neppure i cambiamenti che anche il mondo delle
curve sta vivendo, ci e vi chiediamo: invece di blaterare a vanvera
(esempio illuminante il becero editoriale di Marzio Mellini su
laRegione!), com’è mai possibile che nessuno noti che domenica un tale
dispositivo di sicurezza e polizia non sia riuscito a gestire come
avrebbe dovuto l’arrivo, la permanenza e la partenza di 70 ultras? Non
prendiamoci per il culo! Se questi vanno in palla di fronte a tali
situazioni (o bloccano un’intera città per una torcia in un baule come
fatto a lugano poco tempo fa), non vogliamo neppure immaginarci la
gestione di situazione di rischio reale.</p>
<p>In questo senso farci fare la morale da colui che predica muri alle
frontiere e sul cui domenicale spazzatura viene caricaturato in divisa
pseudo fascista col motto “boia chi molla”, proprio non ci stiamo! E se
neppure ci interessa entrare nel merito dei compiti di ognuno, la realtà
ci sembra chiara: nonostante le ennesime roboanti menzogne e minacce di
chi da anni lavora, con abilità e perseveranza, per imporre la
tolleranza zero, l’annullamento del tifo organizzato (e che sembra aver
dimenticato le vere ragioni del perché la Sud “non l’ama troppo”), le
questioni sono due: o ci troviamo di fronte a una totale incapacità di
gestione dell’ordine pubblico (…) oppure qualcuno fa il furbo e, in
malafede e furbescamente, gioca sporco, per i proprio interessi
personali.</p>
<p>Perché e a chi dovrebbe giovare tutto questo?</p>
<p>Ancora una volta ad altri/e l’arduo compito di pensare a delle risposte.
Da parte nostra continueremo come sempre a tifare ad aggregare e a
lottare. Chissà solo che qualcuno possa finalmente cominciare a porre
qualche domanda “scomoda e sconveniente”, per forse arrivare a guardare
e cercare di capire il mondo delle curve con occhi differenti.</p>
<p>Mondo che, nolenti o volenti, è comunque parte integrante e definita
dello sport e di questa società!</p>
<p>SIAMO SEMPRE QUI 			
Gioventù Biancoblu – CURVA SUD Ambrì - Piotta</p>]]></description>
                
                
                
                
                
                    
                        
                    
                        
                    
                
            </item>
        
            <item>
                <title>In merito alle nuove «misure di sicurezza» di Davos</title>
                <link>https://throwaway1312.github.io/posts/misure_sicuerezza_davos/</link>
                <guid isPermaLink="true">https://throwaway1312.github.io/posts/misure_sicuerezza_davos/</guid>
                <pubDate>Fri, 22 Sep 2017 18:13:01 +0100</pubDate>
                
                
                
                    <description><![CDATA[<p>Ci risiamo.</p>
<p>Dopo i controlli elettronici d’identità adottati nelle piste di Zugo e Losanna, anche Davos ha
dimostrato di voler intraprendere la medesima direzione.
Questa volta però non a scapito di tutti, ma soltanto di quelle tifoserie che ritengono
problematiche.</p>
<p>Lontani dal voler difendere o prendere le parti di queste tifoserie ( o meglio gruppi perché
non ci pare neanche giusto condannare l’intera tifoseria), ci schieriamo, ancora una volta,
contro queste assurdità!
Per poter seguire la nostra squadra del cuore, ci impongono di mostrare i documenti
d’identità, di farci schedare all’entrata e censurano i nostri striscioni.
E tutto in nome della sicurezza!
La sicurezza di poter lucrare sullo spettacolo sportivo, comprando e vendendo i diritti di
trasmissione a sfavore di chi, come noi, vive di passione per questo sport per questa
maglia e questi colori!
Probabilmente a loro poco importa, ed importerà ancora meno se tra qualche anno
cominceranno a far giocare partite sul mezzogiorno per trasmetterla in chissà quale paese
ed a chissà quale prezzo o se ci troveremo ad assistere ad un campionato dove si
giocherà una partita ogni sera in modo che tutti possano rilassarsi gustandosi lo spettacolo
in TV.</p>
<p>Sebbene per questa volta siamo esentati dalle misure repressive, i nostri principi e le
nostre convinzioni non cambiano.
Siamo consapevoli del fatto che oggi tocca a loro, ma sicuramente un domani toccarà a
noi o ad altri,
Abbiamo dunque deciso di presenziare alla partita ma al contempo di portare avanti la
lotta.</p>
<p>Invitiamo i singoli ed gruppi presenti in curva a riflettere nuovamente su queste tematiche,
di maturare una presa di posizione forte contro questi controlli esagerati e fuori luogo,
sempre più presenti.
Durante la prima pausa i ragazzi e le ragazze del gruppo chiederanno la collaborazione di
tutti per una piccola ma significativa azione di protesta nella quale il settore verrà lasciato
vuoto per alcuni minuti.
Vorremmo così dimostrare a tutti la desolazione di una curva vuota.
Una curva grigia anonima rischiarata solo dagli schermi giganti e dalle pubblicità in cui
risuonano solo le voci degli speaker e delle musichette preconfezionate.</p>
<p>Chiaramente la nostra scelta non dev’essere per forza condivisa ma semplicemente
rispettata.</p>
<p>NON CI AVRETE MAI COME VOLETE VOI</p>
<p>LUNGA VITA AGLI ULTRAS, LUNGA VITA ALLA CURVA SUD</p>
<p>GIOVENTÙ BIANCOBLU</p>
]]></description>
                
                
                
                
                
                    
                        
                    
                        
                    
                
            </item>
        
    </channel>
</rss>