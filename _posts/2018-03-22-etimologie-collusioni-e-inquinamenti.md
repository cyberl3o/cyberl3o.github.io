---
layout: post
title: "Nel tempo dell'inganno universale, dire la verità è un atto 
rivoluzionario
(di etimologie, collusioni e inquinamenti)"
date: 2018-03-22 00:00:00
categories: comunicati
featured_image: /images/cover.jpg
---
{::options parse_block_html="true" /}
Dopo aver letto su laRegione di mercoledì 21 marzo 2018 le dichiarazioni 
del procuratore pubblico Nicola Respini, non ce la facciamo proprio a 
restare zitt\*.


Ci permettiamo quindi qualche osservazione:

+ Cominciamo dalla *prevenzione*. Proprio non capiamo cosa ci sia di 
  *preventivo* in una simile azione di forza a **due mesi** dai fatti.  
  Ci permetta di sottolinearlo, signor procuratore, ma quel cancello non 
  andava lasciato aperto, se l'intento era quello di un'azione 
  preventiva.
  Se aveste voluto davvero agire preventivamente, avreste dovuto farlo 
  quel giorno, a cominciare dalla valutazione del rischio per la 
  partita.
  Le ricordiamo, se le fosse sfuggito, che *preventivo* significa 
  “*prima dell'evento*”.

+ Continuando, al riguardo dei *clamorosi* ritrovamenti nelle 
  abitazioni.
  Ma è serio quando afferma che un tirapugni, qualche bastone(!) e 
  qualche fumogeno, giustificano un'azione del genere? Suvvia signor 
  procuratore, non prendiamoci in giro. Finora le sole cose clamorose 
  sono le vostre giustificazioni.

+ Riguardo alla *collusione*, all’*inquinamento delle prove* e 
  all’*operazione congiunta*.
  Che novità, signor procuratore, scoprire che la gente usa “uatsap”, 
  comunica, si informa. Al giorno d’oggi, ebbene sì, esistono le “ciat” 
  e spesso si comunica così. Lei non è iscritto a nessuna lista? Non usa 
  un telefono “intelligente”? Di fronte a situazioni di tensioni e di 
  pericolo non avviserebbe un amico, un famigliare, una collega?  
  Collusione e inquinamento delle prove, sì certo… a due mesi dai fatti, 
  avvenuti in una pista di hockey, sotto gli occhi di spettatori e 
  telecamere, non le suona perlomeno strano?  D’altronde come la 
  mettiamo per gli altri casi? Per i risedenti oltralpe basta la 
  letterina? E i residenti all’estero? E quando parla di un elevato 
  numero di indagati (17, che ha giustificato l’operazione), ritiene 
  quindi che i restanti (23 suppergiù) siano pochi?  E da ultimo: ma non 
  doveva mica essere un'operazione di polizia *congiunta*? Ma congiunta 
  con chi, come e dove? O dobbiamo spiegarvi anche l’etimologia di 
  *congiunta*, signor procuratore?

+ Cosa vuol dire che qualcuno *si è reso irreperibile*, signor 
  procuratore? Non avendo ricevuto preavviso della vostra (s)gradita 
  visita, cosa vi aspettavate? Uscire di casa all’ora che meglio si 
  crede è ancora un diritto, o no?

+ Le ricordiamo inoltre, che la donna lucernese rimasta ustionata, è 
  stata ferita in seguito al lancio di una torcia accesa 
  indisturbatamente nel settore ospiti e lanciata sulla tribuna 
  soprastante. Almeno lei, che dovrebbe essere a conoscenza dei fatti, 
  abbia l'accortezza di raccontarli nel modo giusto, per favore.

+ La ringraziamo inoltre per le sue parole di incoraggiamento e per aver 
  riconosciuto che “ci siamo comportati bene” e che “anche i familiari 
  hanno prestato la massima collaborazione”. Ci teniamo però a dirle, 
  visto che l'abbiamo vissuto sulla nostra pelle, che c'è dell'altro: di 
  fronte a tale spiegamento di forze, alle sei del mattino, quando 
  normalmente le famiglie si svegliano e i bimbi si preparano per andare 
  a scuola o all’asilo, il vostro intervento ha spaventato e intimidito 
  i diretti interessati e le loro famiglie. Questa non è collaborazione, 
  signor procuratore, ma salvaguardia di noi stessi e di chi ci era 
  vicino, dato che taluni degli agenti impegnati nell’operazione non si 
  sono risparmiati in minacce, ricatti e pressioni. Tanto per dirne una, 
  un giovane in polizia quella giornata ci è rimasto dalle 7 del mattina 
  fino alle 5 di pomeriggio. Ma c'era il pericolo di collusione e un 
  paio di fumogeni, un pericolosissimo tirapugni e qualche bastone (!!!) 
  ritrovati, certo. Certo, signor procuratore...  

+ Leggiamo inoltre, dal sito della RSI che la polizia sostiene che gli 
  scontri con i losannesi e poi con la polizia(!) sono avvenuti a stadio 
  già vuoto, con nessuna presenza di pubblico. Ma chi volete prendere in 
  giro? Ci sono decine di testimonianze che asseriscono il contrario. 
  Giocare questa carta sarebbe una vigliaccata bella e buona, sapendo 
  che il nostro intervento ha permesso di ricacciare i tifosi del 
  losanna nel loro settore, per poi in seguito, essere noi stessi 
  cacciati a manganellate, a spray al pepe e a proiettili di gomma.  
  Chieda al responsabile “operaio capo di nessuno” anti-hooligans Crotta 
  che effetto fa picchiare in testa la gente a terra con un manganello 
  telescopico.

+ **Aggiornamento dell'ultimo minuto!** E proprio per non smentirsi, 
  seppur con 10 giorni di ritardo ecco che stamane (22 marzo) arriva la 
  seconda parte dello spettacolo mediatico, così potranno sostenere di 
  non fare delle discriminazioni (almeno tra tifosi biancoblu 
  chiaramente..). Nel secondo atto di questa pagliacciata i nostri prodi 
  mettono in scena una nuova operazione di polizia nelle case di alcuni 
  compagni di curva GGN. Alle 6 di mattina con la stessa modalità, anche 
  se la cosa era ormai arcinota e risaputa. Vedremo quando lo spettacolo 
  continuerà anche nel canton Vaud e in quel della...Germania.

Signor procuratore, ci sembra davvero tutta una grande farsa. E la 
sentiamo in difficoltà. 
Non le sembra di prestarsi a giocare la parte del ridicolo, non troppo a 
suo agio, perché ormai il danno è fatto e non si sa più bene che pesci 
pigliare? E allora al posto di tacere, ritenete più credibile rilanciare 
(*imbaraz tremend imbaraz*), cercando una volta in più di 
manipolare/distorcere quello che è stato il corso degli eventi. Il 
signor Gobbi, dal canto suo, dopo quasi una settimana di sproloqui, è 
riuscito  finalmente a zittirsi (Ah già, che scemi! Che non è mica lui 
che ha diretto il tutto… Ma fino ad ora, quindi parlava a sproposito?).  
E chiaramente, ma anche qua di dubbi non ne abbiamo mai avuti, la stampa 
ci abbocca e scrive, scrive, scrive,… ma per ora le domande davvero 
scomode nessuno le pone. 

Grazie per l’attenzione e scusate un’altra volta se ci permettiamo di 
intervenire e di ribadire le nostre ragioni. Sappiamo bene che lassù ci 
preferireste saggi, ubbidienti, silenziosi, composti. Un po’ critici, 
magari. Ma non troppo, però! Che certe cose, non sta bene contestarle.

Ne approfittiamo inoltre per ringraziare chi ha portato solidarietà a 
tutte le persone toccate da quella giornata, dai diretti interessati ai 
famigliari, alle compagne e amici. E anche coloro che, nelle curve e 
nelle strade, si sono espressi pubblicamente contro le nuove leggi e 
“l’operazione congiunta”. Sono battaglie da combattere su più fronti!
In particolare ringraziamo coloro che martedì hanno cominciato la 
partita fuori con noi, quelli che hanno scritto nei blog e nei social, 
che ci hanno telefonato, così come la tanta “gente comune” che ci ferma 
per chiederci preoccupata: “*ma cosa le dré a süced?*”. Gli amici, i 
colleghi e i famigliari sempre comprensivi. E infine le nostre amicizie 
di curva: Pisa, Cava e Berlino.

Il giochetto del potere è possibile smontarlo anche grazie alla 
solidarietà, agli attestati d’affetto, alle testimonianze, 
all’indignazione e alla preoccupazione popolare, così come all’unione 
d’intenti. Perché è l’unione che ci rende più forti.
Prossime azioni seguiranno. Intanto, ci vediamo giovedì alla Valascia.

*Più forti di chi ci vuole morti! 
Gioventù Biancoblu - Curva Sud*
