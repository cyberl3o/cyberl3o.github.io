<!DOCTYPE html>
<html xmlns="http://www.w3.org/1999/xhtml" xml:lang="it" lang="it">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.68.3" />

  
  <meta name="viewport" content="width=device-width, initial-scale=1.0">

  <title>L&#39;imbucato &middot; infoGBB</title>
  <meta name="description" content="" />

  
  <link type="text/css" rel="stylesheet" href="https://cyberl3o.github.io/css/print.css" media="print">
  <link type="text/css" rel="stylesheet" href="https://cyberl3o.github.io/css/poole.css">
  <link type="text/css" rel="stylesheet" href="https://cyberl3o.github.io/css/syntax.css">
  <link type="text/css" rel="stylesheet" href="https://cyberl3o.github.io/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class="theme-base-0d ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://cyberl3o.github.io/"><h1>infoGBB</h1></a>
      <p class="lead">
       Contenitore comunicati Curva Sud Ambrì 
      </p>
    </div>



    <nav>
      <ul class="sidebar-nav">
        <li><a href="https://cyberl3o.github.io/">Home</a> </li>
        <li><a href="/"> Comunicati </a></li><li><a href="/sgambetto/"> Lo Sgambetto </a></li><li><a href="/solidarieta/"> Solidarietà </a></li><li><a href="/contatto/"> Contatto </a></li>
      </ul>
    </nav>


    <p><br>
      
      <a href="https://cyberl3o.github.io/de/">Deutsch</a>
      
      <a href="https://cyberl3o.github.io/">Italiano</a>
      
    </p>
</aside>

    <main class="content container">
    <div class="post">
  <h1>L&#39;imbucato</h1>
  <time datetime=2018-12-21T00:00:00Z class="post-date">21.12.2018</time>
  <blockquote>
<p>Imbucato /im·bu·cà·to/ aggettivo e sostantivo maschile.<br>
Di chi partecipa a una festa o a una manifestazione senza essere stato invitato. (Treccani)</p>
</blockquote>
<p>Chi non si è mai imbucato a una festa? E quante volte ci è successo da ragazzini? Una serata divertente, una risata e via.</p>
<p>Sabato 22 ci sarà la simbolica festa per confermare, questa volta finalmente in modo inequivocabilmente ufficiale che &hellip;la pista si farà! I soldi ci sono!</p>
<p>Lo diciamo subito, forse saremo troppo nostalgici, ma noi avremmo preferito restaurare la vecchia Valascia, tuttavia è innegabile che ci siano dei grossi meriti per questo risultato.</p>
<p>Allora vi domanderete chi è l&rsquo;imbucato?</p>
<p>&hellip;. è un uomo che approfittando dell&rsquo;invito rivolto … immaginiamo noi, al Consiglio di Stato, probabilmente avrà ben pensato di approfittarne per imbucarsi pre-elettoralmente. Certo è invece che questa persona non siede in nessuno dei dipartimenti di pertinenza, e non ricopre ruoli in edilizia, sport o economia.</p>
<p>Quindi?</p>
<p>Quindi… viene il Ministro che rappresenta la polizia!! &hellip; esatto Signore e Signori!</p>
<p>L&rsquo;uomo che con una mano ricatta la società e mette in difficoltà finanziarie il Club pur di attuare la sua costosa, e alquanto discutibile, strategia pre-elettorale contro la violenza negli stadi e che con l&rsquo;altra bastona e amputa la curva dell&rsquo;Ambrì, la più bella curva della svizzera, quella tanto usata come immagine anche dal Club.</p>
<p>Stiamo parlando dello stesso Gobbi che pochi anni fa è stato condannato dalla Lega Hockey per un grave episodio di razzismo, a pagare una multa di duemila franchi.
Si si, in quel caso l&rsquo;attuale rappresentante delle forze dell&rsquo;ordine non ricevette una diffida d&rsquo;emblée nell&rsquo;attesa di essere giudicato se colpevole e se caso per quale reato e neppure gli arrivò in casa alle 6 del mattino la Polizia. No, lui semplicemente pagò e rientrò tranquillamente allo stadio, <a href="https://www.tio.ch/ticino/366359/frasi-razziste-gobbi-si-difende-i-miei-gesti-sono-stati-fraintesi">dichiarando</a>: &ldquo;<em>le mie idee non sono gradite a tutti, ma ciò che ci unisce e che mi sta più a cuore è il bene dell&rsquo;Ambrì e sempre mi sono impegnato, mi impegno e mi impegnerò per questo scopo e non per altro</em>&quot;.</p>
<p>Alla faccia dell&rsquo;essere un consigliere di stato che viene alla presentazione scevro da altri interessi e che si preoccupa per il bene dell&rsquo;Ambrì! Prima conferma di essere e restare comunque razzista e poi non si fa scrupolo alcuno nel dar contro alla curva e alla Società dell&rsquo;Ambrì. E attenzione che non ha preteso le stesse cose da altre società sportive ben più problematiche e costose per la collettività come per esempio la società calcio Lugano, no no lui le pretende dalla squadra che gli sta più a cuore!</p>
<p>Tutto questo lo troviamo decisamente fuori luogo!</p>
<p>Non volendo rovinare il momento e la festa a nessuno, perché è sacrosanto che tutti meritavano di godere di questa occasione straordinaria che non si ripeterà, abbiamo preferito fare noi il gesto di maturità e non andarci. Si perché sarebbe potuto finire in sceneggiate e imbarazzi per i presenti per cui abbiamo, con sacrificio, ritenuto che fosse meglio astenerci.</p>
<p>Tuttavia sarebbe stato corretto che la festa non l&rsquo;avessero rovinata neanche a noi che siamo sempre presenti qui da 30 anni e che ci saremo anche quando questa società e questo rappresentante degli stati di polizia non ci saranno più.</p>
<p><strong>Gioventù Biancoblu – Curva Sud Ambrì</strong></p>
</div>


    </main>

    
  </body>
</html>
