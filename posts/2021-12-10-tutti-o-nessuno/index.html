<!DOCTYPE html>
<html xmlns="http://www.w3.org/1999/xhtml" xml:lang="it" lang="it">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.92.2" />

  
  <meta name="viewport" content="width=device-width, initial-scale=1.0">

  <title>Tutt* o nessuno &middot; infoGBB</title>
  <meta name="description" content="" />

  
  <link type="text/css" rel="stylesheet" href="https://infogbb.org/css/print.css" media="print">
  <link type="text/css" rel="stylesheet" href="https://infogbb.org/css/poole.css">
  <link type="text/css" rel="stylesheet" href="https://infogbb.org/css/syntax.css">
  <link type="text/css" rel="stylesheet" href="https://infogbb.org/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class="theme-base-0d ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://www.infogbb.org/"><h1>infoGBB</h1></a>
      <p class="lead">
       Contenitore comunicati Curva Sud Ambrì 
      </p>
    </div>



    <nav>
      <ul class="sidebar-nav">
        <li><a href="https://www.infogbb.org/">Home</a> </li>
        <li><a href="/"> Comunicati </a></li><li><a href="/sgambetto/"> Lo Sgambetto </a></li><li><a href="/solidarieta/"> Solidarietà </a></li><li><a href="/contatto/"> Contatto </a></li>
      </ul>
    </nav>


    <p><br>
      
      <a href="https://www.infogbb.org/de/">Deutsch</a>
      
      <a href="https://www.infogbb.org/">Italiano</a>
      
    </p>
</aside>

    <main class="content container">
    <div class="post">
  <h1>Tutt* o nessuno</h1>
  <time datetime=2021-12-10T07:20:02&#43;0100 class="post-date">10.12.2021</time>
  <p>Da quando esistiamo la nostra è storia di inclusione, partecipazione ed aggregazione.</p>
<p>Non entriamo nel merito delle misure per contrastare la pandemia perché non ci compete. Quello che è certo è che questa pandemia ha conseguenze sanitarie, sociali ed economiche semplicemente devastanti.</p>
<p>Da oltre 30 anni là dove è l’Ambrì-Piotta siamo noi! Abbiamo accompagnato il nostro Ambrì ovunque: in Svizzera, in Europa, durante le partite ufficiali  nelle gloriose cavalcate continentali o per semplici partite amichevoli. Abbiamo vissuto momenti esaltanti, forse irripetibili, ma anche cocenti sconfitte e situazioni oltremodo difficili. Lo abbiamo fatto da par nostro, nel bene e nel male, siamo caduti/e molte volte ma ci siamo sempre rialzati/e. Abbiamo raccolto molti consensi ma anche feroci critiche. Questo il destino di una realtà ultras come la nostra che non cerca per forza l’unanimità ma che ha sempre cercato, o perlomeno ci ha provato, di difendere dei valori che oggi le logiche imperanti dello sport moderno hanno seppellito. E a dir la verità forse i momenti più emozionanti li abbiamo passati lontano dalle luci della ribalta e lontano dai riflettori. Li custodiremo per sempre nei nostri cuori e li condivideremo con chi li ha vissuti.</p>
<p>Se abbiamo deciso di non entrare più in pista da martedì e fino a quando lo riterremo opportuno – una decisione per noi estremamente dolorosa – è per un motivo molto semplice: una parte di tutto il popolo biancoblu non sarebbe più potuta entrare in pista. Da oltre 30 anni la bussola che ha guidato la nostra azione ha indicato una sola direzione… “o tutti/e o nessuno!”. E siccome avremmo dovuto ammainare la bandiera che indica a caratteri cubitali TUTTI/E, abbiamo deciso di restare fuori. PER MENTALITÀ, PER COERENZA, PER SOLIDARIETÀ.</p>
<p>Abbiamo superato momenti difficili e supereremo anche questo. Sappiamo bene che ci sarà chi non comprende la nostra scelta e chi il nostro modo di vivere la vita senza sacrificare determinati valori. Ma una cosa ci sentiamo di chiedere: rispetto per 33 anni di storia e rispetto per una cavalcata che non ha forse uguali nel panorama hockeystico nazionale.</p>
<p>Noi saremo sempre là, al tuo fianco. Torneremo e lo faremo tutti/e insieme, con tutto il popolo biancoblu!</p>
<p><strong>GBB 1988 - Curva Sud Ambrì-Piotta</strong></p>
<p><strong>Tifo * Lotta * Aggregazione</strong></p>

</div>


    </main>

    
  </body>
</html>
