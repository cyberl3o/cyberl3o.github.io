<!DOCTYPE html>
<html xmlns="http://www.w3.org/1999/xhtml" xml:lang="en" lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.131.0">

  
  <meta name="viewport" content="width=device-width, initial-scale=1.0">

  <title>Ambrì squadra del popolo? Sì, da spennare! &middot; infoGBB</title>
  <meta name="description" content="" />

  
  <link type="text/css" rel="stylesheet" href="https://infogbb.org/css/print.css" media="print">
  <link type="text/css" rel="stylesheet" href="https://infogbb.org/css/poole.css">
  <link type="text/css" rel="stylesheet" href="https://infogbb.org/css/syntax.css">
  <link type="text/css" rel="stylesheet" href="https://infogbb.org/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class="theme-base-0d ">
  <aside class="sidebar">
  <div class="container sidebar-sticky">
    <div class="sidebar-about">
      <a href="http://localhost:1313/"><h1>infoGBB</h1></a>
      <p class="lead">
       Contenitore comunicati Curva Sud Ambrì 
      </p>
    </div>



    <nav>
      <ul class="sidebar-nav">
        <li><a href="http://localhost:1313/">Home</a> </li>
        <li><a href="/"> Comunicati </a></li><li><a href="/sgambetto/"> Lo Sgambetto </a></li><li><a href="/solidarieta/"> Solidarietà </a></li><li><a href="/contatto/"> Contatto </a></li>
      </ul>
    </nav>


    <p><br>
      
      <a href="http://localhost:1313/de/">Deutsch</a>
      
      <a href="http://localhost:1313/">Italiano</a>
      
    </p>
</aside>

    <main class="content container">
    <div class="post">
  <h1>Ambrì squadra del popolo? Sì, da spennare!</h1>
  <time datetime=2023-05-20T07:00:00&#43;0200 class="post-date">20.5.2023</time>
  <p>Come Gioventù Biancoblu vogliamo prendere posizione su alcune scellerate scelte della società.</p>
<p>In primis l’aumento indiscriminato del costo di abbonamenti e biglietti per tutti i settori della pista.</p>
<p>Secondo la situazione, che si protrae da ormai due stagioni, in cui non si riesce a riprogrammare i tornelli per
riconoscere l’entrata e l’uscita dei biglietti e degli abbonamenti.<br>
La scelta - perché di questo si tratta - di non permettere a chi entra nel settore della Curva Sud di poter uscire e
muoversi liberamente e come meglio crede all’esterno o di tenere chiusi al termine della partita i cancelli tra la
curva e la tribuna impedendo così possibilità di incontro e socializzazione tra la tifoseria è semplicemente
vergognosa e inaccettabile!</p>
<p>Vogliamo ricordare all’ &ldquo;<em>umile pentito presidente-contadino</em>&rdquo; che le parole hanno un peso. E pensiamo sia quanto
meno ipocrita propinare le solite frasi fatte come &ldquo;<em>il grande popolo biancoblu</em>&rdquo; se poi lo stesso viene dapprima
sequestrato all’interno della Curva Sud e poi spennato con un vergognoso aumento dei prezzi, senza
dimenticare l’innegabile peggioramento dell’offerta gastronomica sempre di più a prezzi inaccessibili.<br>
Il suddetto aumento viene giustificato dai costi in crescendo di una pista che negli intenti doveva essere
multifunzionale e che di fatto non lo è mai stata e dagli accresciuti costi per il mantenimento e pulizia dei
parcheggi richiesti dal comune di Quinto. Beh, diciamo che la vecchia Valascia - con la fiera delle vacche -
riusciva a far girare meglio l’economia.<br>
A titolo di paragone, gli aumenti escogitati da qualche guru della finanza assoldato dalla società si traducono in
un aumento del 20% per gli spalti adulti, 35% per gli studenti/avs e del 90% (!) per i bambini. Ma davvero ce lo
possiamo permettere?<br>
Se si preclude la possibilità a famiglie di andare allo stadio, come si può pensare d’appassionare e avvicinare le
nuove generazioni? Alla faccia della squadra del popolo! Alla faccia delle famiglie che allo stadio non ci vanno
più per la supposta violenza imperante nelle curve!</p>
<p>Altro discorso per quello che riguarda i costi dei parcheggi. Non c’è nessuna considerazione per chi usa i mezzi
pubblici o chi si sbatte a condividere la macchina per raggiungere la pista.</p>
<p>I soldi bisognerebbe andare a prenderli là dove ci sono, soprattutto in un momento come questo dove crescono
a dismisura le diseguaglianze sociali e dove sempre più persone arrancano per arrivare alla fine del mese. Che
l’Ambrì sia in grosse difficoltà finanziarie è abbastanza palese, malgrado il gruppo dirigente soffra di mutismo
selettivo. Evidentemente chiedere sacrifici sempre ai soliti e alle solite, facendo leva sull’attaccamento alla
squadra, è più facile che &ldquo;<em>tirarsi fuori la paglia dal culo</em>&rdquo;.</p>
<p>Questo modo di fare non lo tolleriamo, perché in un &ldquo;<em>club del popolo</em>&rdquo; come il nostro, dovrebbe regnare una
trasparenza assoluta, con un’attenzione per tutti e tutte indistintamente dal piano occupato nella <em>gerarchia della
torre</em>! E non accettiamo &ldquo;<em>il mena via</em>&rdquo; con giustificazioni dubbie e poco chiare.</p>
<p>In conclusione, con l’avvento della nuova pista abbiamo notato una &ldquo;<em>divisione in classi</em>&rdquo; del tifo biancoblu; i
settori popolari a sobbarcarsi in porzione maggiore dei costi e nell’impossibilità di uscire e rientrare. Inoltre la
nuova creazione di settori altolocati di festa per privilegiati &ldquo;<em>vip</em>&rdquo; danarosi, mentre per tutti e tutte le altre: il
futuro capannone nazional-popolare dietro la Curva.</p>
<p>La diversità del suo tifo e del suo popolo è sempre stato un vanto per questa società e con queste decisioni la si
sta uccidendo. A meno che con la nuova pista siano cambiate visioni e radici. Ma allora che lo si dica in modo
chiaro, senza più usare slogan che ormai non trovano riscontro nella realtà delle cose.</p>
<p>Come Gioventù Biancoblu rivendichiamo prezzi popolari per settori popolari e libertà di movimento per tutte e
tutti tra l’interno e l’esterno della pista.</p>
<p>Oggi come ieri dalla parte delle ultime e degli ultimi!</p>
<p><strong>Gioventù Biancoblu</strong><br>
<strong>Tifo, lotta e aggregazione</strong></p>
</div>


    </main>

  </body>
</html>
