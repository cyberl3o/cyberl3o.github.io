<!DOCTYPE html>
<html xmlns="http://www.w3.org/1999/xhtml" xml:lang="en" lang="en">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.131.0">

  
  <meta name="viewport" content="width=device-width, initial-scale=1.0">

  <title> &middot; infoGBB</title>
  <meta name="description" content="" />

  
  <link type="text/css" rel="stylesheet" href="https://infogbb.org/css/print.css" media="print">
  <link type="text/css" rel="stylesheet" href="https://infogbb.org/css/poole.css">
  <link type="text/css" rel="stylesheet" href="https://infogbb.org/css/syntax.css">
  <link type="text/css" rel="stylesheet" href="https://infogbb.org/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class="theme-base-0d ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://www.infogbb.org/"><h1>infoGBB</h1></a>
      <p class="lead">
       Contenitore comunicati Curva Sud Ambrì 
      </p>
    </div>



    <nav>
      <ul class="sidebar-nav">
        <li><a href="https://www.infogbb.org/">Home</a> </li>
        <li><a href="/"> Comunicati </a></li><li><a href="/sgambetto/"> Lo Sgambetto </a></li><li><a href="/solidarieta/"> Solidarietà </a></li><li><a href="/contatto/"> Contatto </a></li>
      </ul>
    </nav>


    <p><br>
      
      <a href="https://www.infogbb.org/de/">Deutsch</a>
      
      <a href="https://www.infogbb.org/">Italiano</a>
      
    </p>
</aside>

    <main class="content container">
    <div class="post">
  <h1></h1>
  <time datetime=2023-03-04T07:00:00&#43;0200 class="post-date">4.3.2023</time>
  <p>Risale a poco più di tre anni fa l’inizio del nostro sostegno ai popoli del Rojava ed al loro
progetto democratico. Allora la vile aggressione di Erdogan all’autonomia del Nord della
Siria ci aveva portati in strada con le compagne ed i compagni curdi che chiedevano alla
comunità internazionale di fermare i massacri. Poi, come non bastasse, era arrivata la
pandemia a complicare le cose, ma nonostante lockdown e chiusura delle frontiere si era
riusciti a contribuire ad un piccolo progetto nel nord della città di Kobane.</p>
<p>Notte tra il 5 e 6 febbraio 2023, ore 4 del mattino. Un terremoto squarcia il Kurdistan.
I popoli che lottano e sognano nei territori del nord-est dello stato siriano e nel sud dello
stato turco, già oppressi e saccheggiati da Assad ed Erdogan, devono fare i conti con gli
effetti devastanti di una distruzione totale, per di più durante i rigori dell’inverno.
Crediamo che le emozioni non debbano farci dimenticare di guardare la situazione anche
da un punto di vista politico, inscindibile dal disastro naturale nei territori colpiti e
altrove. In un discorso pubblico tenuto a qualche giorno dal sisma, Erdogan ha
dichiarato: “<em>Sono cose (il terremoto) che rientrano nei piani del destino</em>” ma al tempo stesso
ha sottaciuto che sono stati incarcerati molti funzionari preposti alla vigilanza del rispetto
delle norme edilizie che per anni hanno accettato mazzette per chiudere gli occhi davanti
alle imprese edili che lavoravano al risparmio. Lo stesso regime che ora si giustifica con
l’ineluttabilità del destino, è stato sordo per anni agli allarmi dei geologi accecato dalla
crescita economica a tutti i costi.</p>
<p>Ora che la macchina della solidarietà internazionale si è messa in moto ci preme ricordare
che da entrambi i lati del confine turco-siriano i governi criminali approfittano della
situazione. Anche la ricerca dei dispersi ed il sostegno ai sopravvissuti hanno un
significato politico, con i regimi che nell’emergenza intervengono a geometria variabile
distinguendo tra amici e nemici. Per questo, invitiamo chi voglia portare solidarietà ai
terremotati ad affidarsi a <strong>Mezzaluna Rossa Kurdistan</strong>, ONG che dal 1993 opera nelle
regioni del Kurdistan a sostegno di tutti i popoli che lì vivono e lottano per un nuovo
modello sociale, più giusto ed egualitario.</p>
<p>CROISSANT ROUGE DU KURDISTAN SUISSE<br>
KURDISTAN ROTER HALBMOND SCHWEIZ<br>
MEZZLUNA ROSSA KURDISTAN SVIZZERA<br>
Rue des Savoises 15, 1205 Genève<br>
BCV Banque Cantonale Vaudoise<br>
N°: 10­725­4<br>
IBAN: CH62 0076 7000 L543 3416 5<br>
BIC/SWIFT: BCVLCH2LXXX<br>
Email: <a href="mailto:info@heyvasor.ch">info@heyvasor.ch</a></p>
<p><strong>GIOVENTÙ BIANCOBLU</strong><br>
<strong>Tifo, lotta e aggregazione</strong></p>
</div>


    </main>

  </body>
</html>
