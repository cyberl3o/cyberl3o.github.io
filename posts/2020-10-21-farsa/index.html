<!DOCTYPE html>
<html xmlns="http://www.w3.org/1999/xhtml" xml:lang="en" lang="en">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.131.0">

  
  <meta name="viewport" content="width=device-width, initial-scale=1.0">

  <title>...E una farsa che continua... &middot; infoGBB</title>
  <meta name="description" content="" />

  
  <link type="text/css" rel="stylesheet" href="https://infogbb.org/css/print.css" media="print">
  <link type="text/css" rel="stylesheet" href="https://infogbb.org/css/poole.css">
  <link type="text/css" rel="stylesheet" href="https://infogbb.org/css/syntax.css">
  <link type="text/css" rel="stylesheet" href="https://infogbb.org/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class="theme-base-0d ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://www.infogbb.org/"><h1>infoGBB</h1></a>
      <p class="lead">
       Contenitore comunicati Curva Sud Ambrì 
      </p>
    </div>



    <nav>
      <ul class="sidebar-nav">
        <li><a href="https://www.infogbb.org/">Home</a> </li>
        <li><a href="/"> Comunicati </a></li><li><a href="/sgambetto/"> Lo Sgambetto </a></li><li><a href="/solidarieta/"> Solidarietà </a></li><li><a href="/contatto/"> Contatto </a></li>
      </ul>
    </nav>


    <p><br>
      
      <a href="https://www.infogbb.org/de/">Deutsch</a>
      
      <a href="https://www.infogbb.org/">Italiano</a>
      
    </p>
</aside>

    <main class="content container">
    <div class="post">
  <h1>...E una farsa che continua...</h1>
  <time datetime=2020-10-21T10:02:33&#43;0200 class="post-date">21.10.2020</time>
  <blockquote>
<p>Il futuro, inutile dirlo, è un posto pericoloso da frequentare, fittamente
minato e con la tendenza ad azzannarti i polpacci a tradimento mentre ti ci
inoltri.  (J.G.Ballard)</p>
</blockquote>
<p>Processo rimandato a data da definire. Con queste poche parole e senza ulteriori
spiegazioni la corte delle assisi correzionali ha annullato la prima parte del
processo per i fatti di HCAP-Losanna, previsto per giovedi 22 ottobre.</p>
<p>“Neanche il cane muove la coda per nulla&hellip;”, dicevamo, parlando delle stranezze
di tutta la procedura (la lunga lista di denunce fatte a casaccio; il raid
poliziesco all’alba nelle case dei denunciati; gli interrogatori ricattatori,
spesso con pressioni e minacce; le esternazioni fantasiose del procuratore
Respini e le intromissioni illegittime del consigliere di stato Gobbi) e delle
tante “difficoltà” riscontrate durante l’indagine, “tra strani silenzi e mancate
risposte”. E se “dopo quasi tre anni di attesa, ad agosto, sono piombate le
richieste per procedere velocemente”, ora, altrettanto improvvisamente e senza
motivazione alcuna, il processo viene rimandato e le richieste della difesa
interamente respinte. Tra queste, l’acquisizione completa dei filmati delle
telecamere di sicurezza fornite con evidenti tagli e manomissioni, la
deposizione di ulteriori testimoni chiamati dalla difesa e l’acquisizione di
informazioni relative al dispositivo di sicurezza della polizia cantonale.</p>
<p>“Strano no?” ci chiedevamo l’altra volta. E ce lo richiediamo oggi. Una
situazione al limite del surreale che ben riflette il disastroso stato della
giustizia in Ticino, impersonificata dal suo vertice onnipresente, sorta di
sceriffo autoritario, che ha fatto dell’esclusione, della prevaricazione e dello
stato di polizia il suo mantra territoriale.</p>
<p>Ricordiamo inoltre che, a poche settimane dal processo, ci siamo ritrovati con
il nemico in casa, l’avvocato Brenno Canevascini, rappresentante legale HCAP e
della Valascia Immobiliare, che chiedeva maldestramente e inopportunamente che
la difesa collettiva venisse revocata. Richiesta che, nel preoccupante silenzio
generale (del Brenno, dei media e soprattutto della società HCAP), veniva
respinta dalla giudice Verda Chioccetti. In curva Sud diremmo: “bella lì zio,
che figura di merda!”</p>
<p>Infine la comunicazione, secca e asciutta, del rinvio. I motivi di tale rinvio
non ci sono particolarmente chiari, ma non possiamo che rifarci ai vari dubbi
già espressi sull’agire di magistratura e vertice delle istituzioni, a cui a sto
giro le busecche arderanno come fuoco d’inferno. Un agire dettato dalla volontà
di punire severamente una delle ultime realtà di tifo organizzato in Ticino (i
due anni di diffida comminati alla maggior parte delle 25 persone sono scaduti a
settembre), quella sicuramente più combattiva e fastidiosa. Una sorta di
vendetta - personale e ideologica - che sembra però (e non è la prima volta!)
incepparsi tra irregolarità e incapacità palesi di imbastire un processo serio,
in grado di stabilire le reali responsabilità permettendo finalmente di uscire
dalla farsa costruita attorno a quella domenica.</p>
<p>Quello che ci chiediamo è a chi e in che modo giova la battuta d’arresto. È
imputabile alla tempesta perfetta che si sta scatenando sulla magistratura o è
la dimostrazione che chi deve temere il confronto davanti alla giudice non siamo
noi?</p>
<p>Vedremo. Intanto quello che comunque notiamo è che la costruzione del nemico,
l’isolamento del diverso, l’additamento accusatore di gruppi di persone, di
provenienze, di pratiche, di vite, di credi come fonte di problemi da eliminare
e reprimere, rimane una deriva sempre più consolidata di una certa tendenza
reazionaria, di cui in Ticino troviamo vari esponenti. E tutto ciò
nell’assordante silenzio di una fetta troppo grande del desolante panorama
politico ticinese.</p>
<p>Noi non abbassiamo la guardia, apriamo occhi e orecchie e ricordiamo a chi
ancora non l’avesse capito che…
aqui no se rinde nadie.</p>
<p>Lunga vita alla Curva Sud e sempre forza l’Ambrì-Piotta!</p>
<p>Gioventù Biancoblu – Curva Sud - Ambrì</p>
</div>


    </main>

  </body>
</html>
