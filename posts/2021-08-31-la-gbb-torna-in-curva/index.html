<!DOCTYPE html>
<html xmlns="http://www.w3.org/1999/xhtml" xml:lang="it" lang="it">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.92.2" />

  
  <meta name="viewport" content="width=device-width, initial-scale=1.0">

  <title>La Gioventù Biancoblu torna in Curva - Sabato 11 settembre: corteo della Curva Sud &middot; infoGBB</title>
  <meta name="description" content="" />

  
  <link type="text/css" rel="stylesheet" href="https://infogbb.org/css/print.css" media="print">
  <link type="text/css" rel="stylesheet" href="https://infogbb.org/css/poole.css">
  <link type="text/css" rel="stylesheet" href="https://infogbb.org/css/syntax.css">
  <link type="text/css" rel="stylesheet" href="https://infogbb.org/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class="theme-base-0d ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://www.infogbb.org/"><h1>infoGBB</h1></a>
      <p class="lead">
       Contenitore comunicati Curva Sud Ambrì 
      </p>
    </div>



    <nav>
      <ul class="sidebar-nav">
        <li><a href="https://www.infogbb.org/">Home</a> </li>
        <li><a href="/"> Comunicati </a></li><li><a href="/sgambetto/"> Lo Sgambetto </a></li><li><a href="/solidarieta/"> Solidarietà </a></li><li><a href="/contatto/"> Contatto </a></li>
      </ul>
    </nav>


    <p><br>
      
      <a href="https://www.infogbb.org/de/">Deutsch</a>
      
      <a href="https://www.infogbb.org/">Italiano</a>
      
    </p>
</aside>

    <main class="content container">
    <div class="post">
  <h1>La Gioventù Biancoblu torna in Curva - Sabato 11 settembre: corteo della Curva Sud</h1>
  <time datetime=2021-08-31T21:37:02&#43;0200 class="post-date">31.8.2021</time>
  <p>Dopo aver subito forzatamente l’assenza dal luogo che tanto amiamo per le cause che tutti conosciamo, qui ci ritroviamo. In un momento in cui il trasferimento in una nuova “casa” segna un evento epocale nella storia di questo mitico club. Rieccoci, appunto, in quella che sarà la nostra nuova Curva! Si perché, popolo biancoblu, l’Ambrì-Piotta siamo orgogliosamente tutti noi. Lo siamo stati ieri, lo siamo oggi e lo saremo domani. Fieri della nostra storia! Con i seguenti punti cardine vogliamo condividere le nostre riflessioni che ci spingono a riprendere da subito possesso del nostro spazio: la Curva Sud.</p>
<ol>
<li>
<p>La pandemia globale riguarda tutta la società, tocca tutti indirettamente o direttamente, noi compresi, e siamo consapevoli che la situazione potrebbe rimanere tale ancora per anni. Come abbiamo già avuto modo di denunciare, però, non tutti ne subiscono gli effetti e le conseguenze in egual misura.</p>
</li>
<li>
<p>Il Covid Pass è richiesto a tutto il pubblico indiscriminatamente, quindi non solo agli Ultras o alla tifoseria ospite. Uno strumento che, teoricamente, non registra e non traccia i dati personali dei tifosi.</p>
</li>
<li>
<p>Continuiamo a sostenere che, allo Stadio, sia il pubblico di casa sia gli ospiti vanno trattati alla stessa stregua, con rispetto e senza pregiudizi, consapevoli che la rivalità sportiva è l’essenza dello sport.</p>
</li>
<li>
<p>Contrastiamo e contestiamo in tutti i modi possibili l’avvento di biglietti nominali ritenendola un’eccessiva ed inutile pratica, rivendicando come cittadini la libertà di fare ed andare dove si vuole senza essere rintracciabili!</p>
</li>
<li>
<p>Soppesiamo i pro e i contro dell’accedere allo Stadio in queste condizioni con riflessioni profonde: il sostegno alla nostra squadra è il nostro principale obiettivo e ragione d’essere, rivendicando il nostro pensiero di libertà restando noi stessi.</p>
</li>
<li>
<p>Invitiamo tutto il pubblico, e tutti i cittadini, a diffidare dall’utilizzo dei dati salvati da parte delle forze dell’ordine! Il passato ci dimostra che la schedatura di massa, o mirata, è una consuetudine. Anche la Svizzera non fa eccezione, con lo scandalo delle centinaia di migliaia di schedature di cittadini emerse negli anni ’90. Non sempre ciò che ci dicono è quanto fanno… nel nome della sicurezza (sigh!).</p>
</li>
<li>
<p>Come gruppo optiamo per entrare allo Stadio, consapevoli che una minoranza non potrà (o non vorrà) e sarà ad ogni modo discriminata: come nel caso di tamponi a pagamento, una misura ulteriormente discriminatoria nei confronti di chi, per motivi personali, non è disposto a vaccinarsi. Tutta la nostra solidarietà a loro!</p>
</li>
<li>
<p>La GBB non si piega al volere di chi ci vorrebbe virtualmente morti. Portiamo avanti i nostri valori combattendo e affrontando ingiustizie e discriminazioni dal fronte; ovvero in Curva, il posto che ci spetta. Volenti o nolenti sappiate che la nostra storia non è giunta al capolinea, più forti che mai rivendichiamo e rivendicheremo il nostro diritto ad esistere.</p>
</li>
<li>
<p>Quanto successo col Losanna (o lo sgombero e demolizione della parte abitativa e di condivisione del CSOA Il Molino all’ex Macello la notte del 29 maggio scorso; o al G8 di Genova 20 anni fa, per citare alcuni esempi eclatanti) è il culmine di un disegno preparato ad arte dalla stanza dei bottoni: noi non lo dimentichiamo! La memoria collettiva deve restare viva. La storia insegna…</p>
</li>
<li>
<p>Per l’imminente stagione prendiamo posto in Curva ma restiamo vigili e attenti a potenziali attacchi di chi si oppone alla nostra realtà. Riconosciamo la situazione eccezionale ma continueremo a combattere le nostre battaglie, portando avanti il nostro modo di essere che ci contraddistingue da sempre. La nostra presenza futura dipenderà dagli eventuali accorgimenti che la Curva e il pubblico potrebbero subire, con o senza situazione pandemica.</p>
</li>
</ol>
<p>La Curva Sud storica invita il proprio popolo e tutti gli amici biancoblu a radunarsi sul piazzale antistante la Valascia per un simbolico tributo a quella che è stata la nostra “casa dolce casa”. Da qui partirà poi il corteo alla volta della nostra nuova dimora…</p>
<p><strong>SABATO 11 SETTEMBRE, PIAZZALE VALASCIA: RITROVO 15.30 / PARTENZA CORTEO 16.00</strong></p>
<p><em>Che la festa ricominci!</em></p>
<p><em>Avanti Ambrì-Piotta, avanti Curva Sud, avanti GBB, avanti Ultras! Adelante!</em></p>
<p><em>Hasta la victoria, siempre!</em></p>
<p><strong>Gioventù Biancoblu 1988 – Curva Sud Ambrì-Piotta</strong></p>
</div>


    </main>

    
  </body>
</html>
