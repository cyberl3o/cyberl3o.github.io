<!DOCTYPE html>
<html xmlns="http://www.w3.org/1999/xhtml" xml:lang="it" lang="it">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.92.2" />

  
  <meta name="viewport" content="width=device-width, initial-scale=1.0">

  <title> &middot; infoGBB</title>
  <meta name="description" content="" />

  
  <link type="text/css" rel="stylesheet" href="https://cyberl3o.github.io/css/print.css" media="print">
  <link type="text/css" rel="stylesheet" href="https://cyberl3o.github.io/css/poole.css">
  <link type="text/css" rel="stylesheet" href="https://cyberl3o.github.io/css/syntax.css">
  <link type="text/css" rel="stylesheet" href="https://cyberl3o.github.io/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class="theme-base-0d ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://cyberl3o.github.io/"><h1>infoGBB</h1></a>
      <p class="lead">
       Contenitore comunicati Curva Sud Ambrì 
      </p>
    </div>



    <nav>
      <ul class="sidebar-nav">
        <li><a href="https://cyberl3o.github.io/">Home</a> </li>
        <li><a href="/"> Comunicati </a></li><li><a href="/sgambetto/"> Lo Sgambetto </a></li><li><a href="/solidarieta/"> Solidarietà </a></li><li><a href="/contatto/"> Contatto </a></li>
      </ul>
    </nav>


    <p><br>
      
      <a href="https://cyberl3o.github.io/de/">Deutsch</a>
      
      <a href="https://cyberl3o.github.io/">Italiano</a>
      
    </p>
</aside>

    <main class="content container">
    <div class="post">
  <h1></h1>
  <time datetime=2023-01-01T18:00:00&#43;0200 class="post-date">1.1.2023</time>
  <blockquote>
<p>&ldquo;Un passo indietro,<br>
dopo aver preso una strada sbagliata,<br>
è un passo nella giusta direzione&rdquo;<br>
Kurt Vonnegut</p>
</blockquote>
<p>Ci abbiamo provato. Ci abbiamo provato davvero: siamo stati a Ginevra e a Porrentruy
per la partita con l’Ajoie, non proprio le trasferte più comode del campionato, per di più
in settimana. Ci abbiamo provato nonostante dalla trasferta di Ginevra la Lega abbia
emesso il divieto di portare all’interno dei settori qualsiasi materiale appartenente al tifo organizzato: striscioni, bandiere, ecc. Ci abbiamo provato perché volevamo, e vogliamo
tuttora, sostenere la squadra in ogni stadio e in ogni città. Ci abbiamo provato, perché
crediamo in questa squadra e questi colori; che proprio ieri hanno coronato una
cavalcata storica alzando una coppa dopo decenni e che, ne siamo sicuri, ha fatto
emozionare tutto il popolo biancoblu.</p>
<p>Ci abbiamo provato ma lo stadio così non lo vogliamo e non lo possiamo vivere. Senza
bandiere, striscioni, megafoni, tamburi allo stadio non sappiamo starci. E neanche
vogliamo starci. Perché siamo nati e cresciuti in uno stadio colorato e rumoroso, con
Geronimo e Che che sventolano sopra le nostre teste, con i nostri stendardi per la
squadra, per l’antifascismo, contro il controllo del documento e la videosorveglianza.
Con lo striscione della Gioventù Biancoblu che ci accompagna ad ogni partita in casa e
in trasferta. Senza tutto ciò per noi – ma immaginiamo per tanti e tante altre tifose – lo
stadio non ha più senso.</p>
<p>Abbiamo deciso che, fino a quando il divieto di portare in trasferta materiale
appartenente al tifo organizzato sarà in vigore, la GBB e gli altri gruppi organizzati della
Curva Sud non andranno più in trasferta. Fino a quando non potremo vivere lo stadio a
modo nostro, allo stadio non ci entreremo. È una scelta difficile che non abbiamo preso
a cuor leggero, ma in un orizzonte repressivo sempre più cupo, non possiamo
continuare ad andare in ogni stadio come se niente fosse.</p>
<p>Come detto più sopra, vogliamo continuare a sostenere la squadra. Continueremo a
presenziare alle partite in casa e organizzeremo dei momenti di tifo, lotta ed
aggregazione prima, durante e dopo le partite in trasferta. Chiamiamo a raccolta tutta la
tifoseria biancoblu per incitare la squadra prima della trasferta di Berna</p>
<p><strong>lunedì 2 gennaio alle 14:00 ad Ambrì</strong></p>
<p>Non ci avrete mai come volete voi: è un motto, una convinzione, un’idea che ci
accompagna fin dal lontano 1988. Abbiamo provato ad andare in trasferta senza nessun
tipo di materiale, ma lo stadio così non è stadio. Ben consci del sacrificio che questa
scelta impone, come ultras e tifosi biancoblu, e del supporto alla squadra che
inevitabilmente verrà a mancare, manteniamo il timone bene a dritta, consapevoli che la
bussola della coerenza e della nostra mentalità ci porterà ancora una volta là dove
vogliamo stare, sui gradoni di tutta la Svizzera a cantare per l’Ambrì Piotta!</p>
<p><em>Tifo, lotta e aggregazione</em><br>
<strong>GBB*</strong></p>
</div>


    </main>

    
  </body>
</html>
