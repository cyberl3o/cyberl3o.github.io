<!doctype html><html xmlns=http://www.w3.org/1999/xhtml xml:lang=en lang=en><head><link href=https://gmpg.org/xfn/11 rel=profile><meta charset=utf-8><meta name=generator content="Hugo 0.131.0"><meta name=viewport content="width=device-width,initial-scale=1"><title>Il derby dell'idrante &#183; infoGBB</title>
<meta name=description content><link type=text/css rel=stylesheet href=https://infogbb.org/css/print.css media=print><link type=text/css rel=stylesheet href=https://infogbb.org/css/poole.css><link type=text/css rel=stylesheet href=https://infogbb.org/css/syntax.css><link type=text/css rel=stylesheet href=https://infogbb.org/css/hyde.css><link rel=stylesheet href="https://fonts.googleapis.com/css?family=Abril+Fatface|PT+Sans:400,400i,700"><link rel=apple-touch-icon-precomposed sizes=144x144 href=https://www.infogbb.org/apple-touch-icon-144-precomposed.png><link rel="shortcut icon" href=https://www.infogbb.org/favicon.png></head><body class=theme-base-0d><aside class=sidebar><div class="container sidebar-sticky"><div class=sidebar-about><a href=https://www.infogbb.org/><h1>infoGBB</h1></a><p class=lead>Contenitore comunicati Curva Sud Ambrì</p></div><nav><ul class=sidebar-nav><li><a href=https://www.infogbb.org/>Home</a></li><li><a href=https://www.infogbb.org/>Comunicati</a></li><li><a href=https://www.infogbb.org/sgambetto/>Lo Sgambetto</a></li><li><a href=https://www.infogbb.org/solidarieta/>Solidarietà</a></li><li><a href=https://www.infogbb.org/contatto/>Contatto</a></li></ul></nav><p><br><a href=https://www.infogbb.org/de/>Deutsch</a>
<a href=https://www.infogbb.org/>Italiano</a></p></aside><main class="content container"><div class=post><h1>Il derby dell'idrante</h1><time datetime=2024-01-26T07:00:00+0200 class=post-date>26.1.2024</time><p>Stasera la Curva Sud proporrà una coreografia dal sapore antico per
ricordare una serata storica, per certi versi eroica: quella del 17
novembre 1981. Molti di noi non erano neppure nati, esisteva ancora il
Muro di Berlino (sic!), la tifoseria non era ancora organizzata e lo
sport aveva una chiara connotazione popolare. Ambrì già allora era una
realtà unica che faceva vibrare d’amore e d’emozione un intero popolo,
che si riversava in massa alla mitica Valascia per sostenere una
squadra formata prevalentemente dai ragazzi della Valle. Tempi magici
per i quali proviamo una certa nostalgia e, in fondo, anche un po’
d’invidia per chi ha avuto il privilegio di viverli. Uno dei
protagonisti di quella eroica serata, che non finì esattamente a
tarallucci e vino, è ancora qui con noi e seguirà come sempre la
partita dalla tribuna; ma andiamo con ordine.</p><p>Ambrì, 17 novembre 1981, quasi mezzo secolo fa. Allora esistevano
ancora le mezze stagioni e in quel periodo il freddo si faceva già
sentire, così come la tensione di un derby: a quei tempi
combattutissimi, sia in pista che fuori. Tra le tifoserie non
mancavano le provocazioni, mentre sul ghiaccio nessuno si
risparmiava. Quando si parlava di scontri era tutto tranne che
un’espressione eufemistica. Quella sera i tifosi del lugaNO occupavano
una buona parte degli spalti del cosiddetto rettilineo, dopo anni a
cui veniva riservata quella che più tardi diventerà la Tribuna
verde. La Valascia aveva un tetto da soli due anni. Le prime
provocazioni dei tifosi ospiti iniziarono con l’apertura dei
cancelli. La Curva Sud rispose alla grande. Poi, iniziato il match, i
tifosi bianconeri passarono dai canti a torce e petardi, accendendone
un buon numero. Fu in quel momento che Giuseppe Fransioli, membro di
comitato dell’HCAP (e papà del mitico Vecio), decise che era giunto il
momento di spegnerle. Armato di idrante, attraversò il terzo difensivo
e, senza esitazione alcuna, regalò ai tifosi bianconeri una doccia
fuori stagione, davanti ad un incredulo Real Vincent, allora
allenatore-giocatore canadese del lugaNO. Una doccia al bianconero in
un clima sottozero, perché quella sera faceva davvero un “freddo
cane”. Non aggiungiamo altro. L’azione, tanto tempestiva quanto ardita
di Giuseppe Fransioli, ebbe qualche strascico di poco conto, ma fu
estremamente educativa. La potremmo chiamare la pedagogia
dell’idrante. Quella sera funzionò. Per la cronaca: quel derby finì
8-6 per noi. Che la storia si ripeta anche stasera, con o senza
doccia!</p><p><img alt=idrante src=https://www.infogbb.org/2024-01-26-idrante.jpg></p><p><strong>Non ci avrete mai come volete voi!</strong><br><strong>Palestina libera!</strong><br><strong>GIOVENTÙ BIANCOBLU</strong><br><strong>Tifo, lotta e aggregazione</strong></p></div></main></body></html>