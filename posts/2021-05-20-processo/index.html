<!DOCTYPE html>
<html xmlns="http://www.w3.org/1999/xhtml" xml:lang="it" lang="it">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.80.0" />

  
  <meta name="viewport" content="width=device-width, initial-scale=1.0">

  <title> &middot; infoGBB</title>
  <meta name="description" content="" />

  
  <link type="text/css" rel="stylesheet" href="https://cyberl3o.github.io/css/print.css" media="print">
  <link type="text/css" rel="stylesheet" href="https://cyberl3o.github.io/css/poole.css">
  <link type="text/css" rel="stylesheet" href="https://cyberl3o.github.io/css/syntax.css">
  <link type="text/css" rel="stylesheet" href="https://cyberl3o.github.io/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class="theme-base-0d ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://cyberl3o.github.io/"><h1>infoGBB</h1></a>
      <p class="lead">
       Contenitore comunicati Curva Sud Ambrì 
      </p>
    </div>



    <nav>
      <ul class="sidebar-nav">
        <li><a href="https://cyberl3o.github.io/">Home</a> </li>
        <li><a href="/"> Comunicati </a></li><li><a href="/sgambetto/"> Lo Sgambetto </a></li><li><a href="/solidarieta/"> Solidarietà </a></li><li><a href="/contatto/"> Contatto </a></li>
      </ul>
    </nav>


    <p><br>
      
      <a href="https://cyberl3o.github.io/de/">Deutsch</a>
      
      <a href="https://cyberl3o.github.io/">Italiano</a>
      
    </p>
</aside>

    <main class="content container">
    <div class="post">
  <h1></h1>
  <time datetime=2021-05-20T21:37:02&#43;0200 class="post-date">20.5.2021</time>
  <blockquote>
<p>Avevo tutto il diritto di viverla, quella felicità. Non me lo avete concesso. E allora, è stato peggio per me, peggio per voi, peggio per tutti – Dovrei rimpiangere ciò che ho fatto?<br>
Forse. Ma non ho rimorsi.<br>
Rimpianti sì, ma in ogni caso nessun rimorso…&quot;<br>
Jules Bonnot</p>
</blockquote>
<p>Mercoledì 5 maggio 2021, 18:30, palazzo di giustizia, Lugano.</p>
<p>Fuori dalle fredde mura del tribunale due modi di essere, vivere, sperare, agire, sognare si guardano in cagnesco. Da una parte 40 amici e amiche, compagne e compagni, ultras, che aspettano la lettura della sentenza. Dall’altra sbirri, reti metalliche, metal detector, telecamere ed altre componenti di un impressionante dispositivo di sicurezza.</p>
<p>All’interno della corte le stesse fazioni, le stesse barricate: da una parte gli ultras alla sbarra, con i loro avvocati e il poco pubblico presente, dall’altra la giudice Verda-Chiocchetti, il procuratore Respini, altri sbirri e l’emanazione non tanto invisibile di Cocchi e Gobbi, sceriffi nostrani.
Facciamola breve: la sentenza riduce le condanne richieste dalla procura, nonostante confermi l’impianto accusatorio, ma soprattutto mediatico e politico, montato ad arte fin da quella domenica di qualche anno fa.
Ci asteniamo dal riportare la cronaca del processo, rimandandovi invece all’articolo apparso sul quindicinale Area (<a href="https://www.forumalternativo.ch/2021/05/14/un-processo-alla-curva/">qui il link</a>) che racconta in modo impeccabile lo svolgimento del dibattimento.</p>
<p>Stesse barricate, dicevamo. Stesse barricate, fazioni e approcci verso il mondo che abbiamo visto quella famosa domenica alla Valascia, la vera Valascia. Abbiamo più volte detto come le sospette mancanze della polizia, della società dell’HCAP e della sicurezza privata abbiano portato a quanto successo quella giornata. Noi, come GBB, non ci siamo mai nascosti: quel giorno abbiamo agito perché bisognava farlo, abbiamo difeso la curva come sempre abbiamo fatto e sempre faremo. Abbiamo messo i nostri corpi e le nostre menti in gioco per fare quello che era giusto. Se la procura e la giudice hanno letto quella giornata in modo diverso dal nostro, non ci stupisce per niente. Perché le fazioni esistono e le rivendichiamo. Siamo noi contro di loro, due barricate, due mondi diversi.</p>
<p>Due mondi diversi e noi, del loro, non vogliamo fare parte. Quello dove il gerarca Norman_uhuhuh_ fa il bello e il cattivo tempo e non perde occasione per rilanciare le sue proposte totalitarie di schedatura e controllo, senza che nessuno osi contraddirlo, o quasi. Un mondo dove i migranti vengono rinchiusi sottoterra o rispediti negli inferni da cui sono fuggiti. Dove si spera di cancellare con un colpo di spugna gli spazi di aggregazione, lotta e sperimentazione, come il tifo organizzato della Curva Sud di Ambrì e il Molino, ma nel contempo si accolgono criminali di guerra sionisti e cileni e politicanti affaristi che si definiscono difensori della razza bianca.</p>
<p>Ma forse è così, il nostro mondo, la nostra barricata, fa paura. Oppure invidia. O più probabilmente da fastidio, come il proverbiale granello di sabbia nell’ingranaggio che mette in crisi la macchina dell’omologazione e dell’obbedienza. In fondo però, poco cambia. Continueremo per la nostra strada in modo ostinato e contrario, perché lo ripetiamo fin dall’inizio: <strong>non ci avrete mai come volete voi</strong>.</p>
<p>E se qualcuno pensa di eclissare il nostro mondo dalla nuova pista, che sia esplicitamente avvertito: non gli renderemo la vita facile. Perchè, si dovrebbe sapere, il nostro è un piccolo mondo e le voci corrono veloci. Che sia chiaro: non ci faremo trovare impreparati.</p>
<p>Ci vediamo al processo, il secondo. E ci vedremo a tutti i processi che proveranno a montare negli anni contro di noi. E ci vedremo nelle strade, se serve pure con sassi e bastoni e senza dimenticare tanto tanto amore. Amore per la libertà di pensare ed agire come meglio si crede ma sempre e comunque a difesa dei nostri sogni ed ideali.</p>
<p><strong>Negli stadi e nelle strade l’autogestione non va messa in discussione.</strong></p>
<p><em>Aqui no se rinde nadie!</em><br>
<em>La Curva Sud ed il Molino vivono!</em><br>
__GBB*__</p>
</div>


    </main>

    
  </body>
</html>
