<!DOCTYPE html>
<html xmlns="http://www.w3.org/1999/xhtml" xml:lang="it" lang="it">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.92.2" />

  
  <meta name="viewport" content="width=device-width, initial-scale=1.0">

  <title>Con Luca e la sua ciurma &middot; infoGBB</title>
  <meta name="description" content="" />

  
  <link type="text/css" rel="stylesheet" href="https://cyberl3o.github.io/css/print.css" media="print">
  <link type="text/css" rel="stylesheet" href="https://cyberl3o.github.io/css/poole.css">
  <link type="text/css" rel="stylesheet" href="https://cyberl3o.github.io/css/syntax.css">
  <link type="text/css" rel="stylesheet" href="https://cyberl3o.github.io/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class="theme-base-0d ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://cyberl3o.github.io/"><h1>infoGBB</h1></a>
      <p class="lead">
       Contenitore comunicati Curva Sud Ambrì 
      </p>
    </div>



    <nav>
      <ul class="sidebar-nav">
        <li><a href="https://cyberl3o.github.io/">Home</a> </li>
        <li><a href="/"> Comunicati </a></li><li><a href="/sgambetto/"> Lo Sgambetto </a></li><li><a href="/solidarieta/"> Solidarietà </a></li><li><a href="/contatto/"> Contatto </a></li>
      </ul>
    </nav>


    <p><br>
      
      <a href="https://cyberl3o.github.io/de/">Deutsch</a>
      
      <a href="https://cyberl3o.github.io/">Italiano</a>
      
    </p>
</aside>

    <main class="content container">
    <div class="post">
  <h1>Con Luca e la sua ciurma</h1>
  <time datetime=2022-03-14T13:03:52&#43;0100 class="post-date">14.3.2022</time>
  <p>Non siamo soliti a commentare aspetti tecnici legati alle partite del nostro Ambrì, e di certo non cominceremo oggi. Ci siamo sempre concentrati su altri temi, quali l’approccio, la mentalità e l’amore per la maglia dimostrati sul ghiaccio.</p>
<p>Ed è proprio per questi fondamentali aspetti che, tramite questo scritto, vogliamo fare quadrato attorno a questa squadra ed a tutto lo staff tecnico. Già anni fa, quando questo ‘’nuovo’’ Ambrì muoveva i suoi primi passi, scrivevamo: «<em>È una ciurma giovane e motivata, quella capitanata da Luca Cereda</em>». Da allora, la nostra idea non è cambiata. Questa ciurma durante la stagione ci ha oggettivamente regalato ben poche soddisfazioni sportive, ma ha fatto dell’impegno e della dedizione verso la causa biancoblu due elementi principali del suo atteggiamento dentro e fuori dal ghiaccio, come dimostrato anche dall’approccio della squadra nelle ultime  partite. Per anni siamo stati i primi a lamentarci del via vai di personaggi poco attaccati all’Ambrì e ai suoi valori. Da qualche anno questa tendenza è stata nettamente invertita: l’identità che tanto ci è cara è rappresentata in primis da Luca, ed è impossibile non osservare come venga poi trasmessa al resto della squadra. Avere un allenatore tifoso, e dei giocatori che considerano la maglia al pari della propria pelle, è una fortuna che hanno in pochi. E noi questa fortuna continuiamo a volercela tenere stretta! Soldi, interessi economici, televisioni private, giochetti di potere, e chi più ne ha più ne metta, sono purtroppo sempre più protagonisti di questo hockey  che non ci appartiene più, ed è per questo che la realtà leventinese attuale merita il nostro sostegno e quello di tutta la tifoseria. L’Ambrì di oggi rappresenta senza dubbio un miracolo sportivo, l’ultima follia dell’hockey moderno. Per continuare in questa direzione è fondamentale il supporto di tutto il popolo biancoblu.
Continuiamo ad urlare il nostro caldo sostegno a questa squadra! Chi vive e si sacrifica per l’Ambrì merita l’Ambrì!</p>
<p><strong>Avanti Ambrì-Piotta, Avanti Curva Sud… Tutti insieme all’arrembaggio!!!</strong></p>
<p><strong>Gioventù Biancoblu 1988 – Curva Sud Ambrì-Piotta</strong></p>
</div>


    </main>

    
  </body>
</html>
